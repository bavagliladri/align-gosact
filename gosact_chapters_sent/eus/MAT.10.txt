Orduan bere hamabi discipuluac beregana deithuric, eman ciecen bothere spiritu satsuén contra, hayén campora egoizteco, eta eritassun mota guciaren eta langore mota guciaren sendatzeco.
Bada hamabi Apostoluén icenac dirade hauc:
lehena, Simon erraiten dena Pierris, eta Andriu haren anayea:
Iacques Zebedeoren semea, eta Ioannes haren anayea.
Philippe eta Bartholomeo:
Thomas eta Mattheu publicanoa:
Iacques Alpheoren semea eta Lebeo, icen goiticoz Thaddeo.
Simon Cananeoa, eta Iudas Iscariot, hura traditu-ere çuena.
Hamabi hauc igor citzan Iesusec, eta eman ciecén manamendu, cioela, Gentiletarát etzoaztela, eta Samaritanoén hiritan etzaiteztela sar:
Bainaitzitic çoazte Israeleco etcheco ardi galduetara.
Bada partitu eta, predica eçaçue, erraiten duçuela, Ceruètaco resumá hurbil da.
Eriac senda itzaçue, sorhayoac chahu itzaçue, hilac resuscita itzaçue, deabruac campora egotz itzaçue:
dohainic recebitu duçue, eta dohainic emaçue.
Eztaguiçuela prouisioneric vrrhez, ez cilharrez, ez cobrez çuen guerricoetan:
Ezeta maletaz bidecotzát, ez birá arropaz, ez çapataz, ez vhez, ecen languilea bere viciaren digne da.
Eta cein-ere hiritan edo burgutan sarthuren baitzarete, informa çaitezte nor den hartan digneric, eta çaudete han parti çaitezteno.
Eta cembeit etchetan sarthuren çaretenean, saluta eçaçue hura.
Eta baldin etchea digne bada, ethor bedi çuen baquea haren gainera:
baina baldin digne ezpada, çuen baquea çuetara itzul bedi.
Eta norc-ere recebituren ezpaitzaituzte, eta ez çuen hitzey behaturen, etche edo hiri hartaric ilkitean iharros albeitzineçate çuen oinetaco errhautsa.
Eguiaz erraiten drauçuet, emequiago tractaturen diradela Sodomaco eta Gomorrhaco lurrecoac iudicioco egunean, ecen ez hiri hura.
Huná, nic igorten çaituztet çuec, ardiac otsoén artera beçala:
çareten bada çuhur sugueac beçala, eta simple vsso columbác beçala.
Eta beguira çaitezte guiçonetaric:
ecen liuraturen çaituzte consistorioetara, eta bere synagoguetan açotaturen çaituzte.
Eta gobernadoretara eta reguetara eramanen çarete ene causaz, hec eta Gentiléc testimoniage haur dutençat.
Baina liura çaiteztenean, eztuçuela artharic nola edo cer minçaturen çareten:
ecen ordu hartan berean emanen çaiçue cer minça çaitezqueten.
Ecen etzarete çuec minço çaretenac, baina çuen Aitaren Spiritu çuetan minço dena.
Eta liuraturen du anayeac anayea heriotara, eta aitác haourra:
eta altchaturen dirade haourrac aita-amén contra, eta hil eraciren dituzté.
Eta guciéz gaitzetsiac içanen çarete, ene icenagatic:
baina norc-ere perseueraturen baitu finerano hura saluaturen da.
Eta persecutaturen çaituztenean hiri hartan, ihes eguiçue berce batetara:
ecen eguiaz erraiten drauçuet, eztituçue inguraturen Israeleco hiri guciac, non ethor eztadin guiçonaren Semea.
Ezta discipulua magistruaren gaineco, ezeta cerbitzaria bere iaunaren gaineco.
Asco du discipuluac bere magistrua beçala den:
eta cerbitzariac, bere iauna beçala:
baldin Aitafamiliá bera Beelzebub deithu baduté, cembatez guehiago haren domesticoac?
Etzaretela beraz hayén beldur:
ecen ezta deus estaliric aguerturen eztenic, ezeta deus secreturic iaquinen eztenic.
Ilhumbean erraiten drauçuedana, erraçue arguian:
eta beharrira ençuten duçuena, predica eçaçue etche gainetan.
Eta etzaretela beldur gorputza hiltzen dutenén, eta arimá ecin hil deçaquetenen:
bainaitzitic çareten beldur arimá eta gorputza gehennán gal ahal ditzaquenaren.
Bi parra-chori eztirade dirutcho batetan saltzen?
eta hetaric bat ezta lurrera eroriren, çuen Aita gabe.
Etare çuen buruco bilo guciac contatuac dirade.
Etzaretela beraz beldur:
parra-choriéc baino çuec guehiago valio duçue.
Bada norc-ere aboaturen bainau guiçonén aitzinean, aboaturen dut nic-ere hura ene Aita ceruètan denaren aitzinean.
Baina norc-ere vkaturen bainau guiçonén aitzinean, vkaturen dut nic-ere hura ene Aita ceruètan denaren aitzinean.
Eztuçuela vste ecen baquearen eçartera, ethorri naicela lurrera:
eznaiz ethorri baquearen eçartera, baina ezpataren.
Ecen ethorri naiz guiçonaren bere aitaren contra gudutan eçartera, eta alabáren bere amaren contra, eta errenaren bere ama-guinharrebaren contra.
Eta guiçonaren etsay beraren domesticoac içanen dirade.
Aita edo ama ni baino maiteago duena, ezta ene digne:
eta semea edo alabá ni baino maiteago duena, ezta ene digne.
Eta bere crutzea hartzen eztuena, eta niri ondotic eztarreitana, ezta ene digne.
Bere vicia beguiraturen duenac, galduren du hura:
eta bere vicia galduren duenac ene causaz, beguiraturen du hura.
Çuec recebitzen çaituztenac, ni recebitzen nau:
eta ni recebitzen nauenac, ni igorri nauena recebitzen du.
Prophetaren icenean Prophetabat recebitzen duenac, Prophetaren saria recebituren du:
eta iustoaren icenean iustobat recebitzen duenac, iustoren saria recebituren du.
Eta norc-ere edatera emanen baitrauca beirebat vr hotz huts chipi hautaric bati discipuluren icenean:
eguiaz diotsuet, eztuela bere saria galduren.
