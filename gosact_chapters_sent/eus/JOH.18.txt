Gauça hauc erran cituenean, ilki cedin Iesus bere discipuluequin Cedrongo torrentaz berce aldera, non baitzén baratzebat, ceinetan sar baitzedin hura eta haren discipuluac Eta baçaquian leku hura Iudasec-ere, ceinec traditzen baitzuen hura:
ecen anhitzetan Iesus bildu içan cen hara bere discipuluequin.
Iudas bada harturic soldadozco bandabat, eta Sacrificadore principaletaric eta Phariseuetaric officierac, ethor cedin hara lanternequin eta torchoequin eta harmequin.
Iesusec bada çaquizquialaric haren gainera ethorteco ciradenen gauça guciac, aitzinaraturic erran ciecén, Noren bilha çabiltzate?
Ihardets cieçoten, Iesus Nazarenoren.
Dioste Iesusec, Ni naiz.
Eta hequin cegoen Iudas-ere ceinec traditzen baitzuen hura.
Bada erran cerauenean, Ni naiz, guibelerat citecen, eta eror citecen lurrera.
Orduan berriz interroga citzan, Noren bilha çabiltzate?
Eta hec erran ceçaten, Iesus Nazarenoren.
Ihardets ceçan Iesusec, Erran drauçuet ecen ni naicela:
bada baldin ene bilha baçabiltzate, vtzitzaçue hauc ioaitera.
Erran çuen hitza compli ledinçát, Niri hic eman drauzquidanetaric, eztiát galdu batre.
Eta Simon Pierrisec nola baitzuen ezpatá, idoqui ceçan hura, eta io ceçan Sacrificadore subiranoaren cerbitzaria, eta ebaqui cieçón escuineco beharria:
eta cerbitzariaren icena cen Malchus.
Erran cieçón bada Iesusec Pierrisi, Eçarrac eure ezpatá maguinán:
ala eztut edanen Aitac niri eman drautan copa?
Orduan bandác eta capitainac eta Iuduen officieréc elkarrequin hatzaman ceçaten Iesus, eta esteca ceçaten.
Eta eraman ceçaten lehenic Annasgana:
(ecen Caiphasen guinharreba cen, cein baitzén vrthe hartaco Sacrificadore subirano) eta harc igor ceçan hura estecaturic Caiphas Sacrificadore subiranoagana.
Eta Caiphas cen conseillu eman cerauena Iuduey ecen probetchu cela guiçombat hil ledin populuagatic.
Eta iarreiquiten çayón Iesusi Simon Pierris, eta berce discipulubat, eta discipulu hura cen Sacrificadore subiranoaren eçaguna, eta sar cedin Iesusequin batean Sacrificadore subiranoaren salán Baina Pierris borthaldean campotic cegoen.
Ilki cedin bada berce discipulu Sacrificadore subiranoaren eçaguna, eta minça cequión nescato borthalçainari, eta sar eraci ceçan Pierris.
Eta erran cieçón Pierrisi nescato borthalçainac.
Ez othe aiz hi-ere guiçon hunen discipuluetaric?
Dio harc, Ez naun.
Eta ceuden han cerbitzariac eta officierac ikatz kamborra eguinic, ecen hotz ari cen, eta berotzen ciraden:
eta cen hequin Pierris-ere eta berotzen cegoen.
Sacrificadore subiranoac bada interroga ceçan Iesus bere discipuluéz eta bere doctrináz.
Ihardets cieçón Iesusec, Ni publicoqui minçatu içan natzayóc munduari, nic bethiere iracatsi vkan diat synagogán eta templean, nora Iuduac alde gucietaric biltzen baitirade, eta secretuan eznauc minçatu deus.
Cergatic interrogatzen nauc ni?
interrogaitzac ni cer minçatu natzayen ençun dutenac:
hará, hec ciaquié cer erran dudan nic.
Eta gauça hauc harc erran cituenean, present ciraden officieretaric batec cihor colpebat eman cieçón Iesusi, cioela, Horrela ihardesten draucac Sacrificadore subiranoari?
Ihardets cieçón Iesusec, baldin gaizqui minçatu banaiz, testifica eçac gaizquiaz:
eta baldin vngui erran badut, cergatic ioiten nauc?
Orduan igor ceçan hura Annasec estecaturic Caiphas Sacrificadore subiranoagana.
Eta cegoen han Simon Pierris, eta berotzen cen:
erran cieçoten bada hari, Ez othe aiz hi-ere haren discipuluetaric?
vka ceçan harc, eta erran ceçan, Ez naiz.
Diotsa hari Sacrificadore subiranoaren cerbitzarietaric cembeitec, Pierrisec beharria ebaqui ceraucanaren ahaide batec, Ez aut nic hi ikussi baratzean harequin?
Orduan berriz vka ceçan Pierrisec, eta bertan oillarrac io ceçan.
Guero eraman ceçaten Iesus Caiphasganic Pretoriora:
eta cen goiça, eta berac etzitecen sar Pretoriora, satsu ezlitecençat, baina Bazcoa ian leçatençat.
Ilki cedin bada Pilate hetara campora, eta erran ceçan, Cer accusatione daccarqueçue guiçon hunen contra?
Ihardets ceçaten eta erran cieçoten, Baldin hori gaizqui-eguile ezpaliz, ezquindrauqueán hiri liuratu.
Dioste orduan Pilatec, Har eçaçue haur çuec, eta çuen Leguearen arauez condemna eçaçue.
Orduan erran cieçoten Iuduéc, Eztuc sori guretzát nehoren hiltzea.
Haur cen Iesusen hitza compli ledinçát, cein erran baitzeçan aditzera emaiten çuela cer herioz hil behar luen.
Sar cedin bada berriz Pretoriora Pilate, eta dei ceçan Iesus, eta erran cieçón, Hi aiz Iuduen Reguea?
Ihardets cieçon Iesusec, Eurorren burutic hic hori erraiten duc, ala bercéc erran draue niçaz?
Ihardets ceçan Pilatec, Ala ni Iudu naiz?
eure nationeac eta Sacrificadore principaléc liuratu arauté:
cer eguin duc?
Ihardets ceçan Iesusec, Ene resumá eztuc mundu hunetaric:
baldin mundu hunetaric baliz ene resumá, ene gendeac combati litezquec Iuduey liura eznendinçát:
baina orain ene resumá eztuc hemengo.
Erran cieçón orduan Pilatec, Regue aiz bada hi?
Ihardets ceçan Iesusec, Hic dioc ecen Regue naicela ni.
Ni hunetacotzát iayo içan nauc, eta hunetacotzát ethorri içan nauc mundura, testimoniage demodançát eguiari.
Eguiatic den guciac, ençuten dic ene voza.
Diotsa Pilatec, Cer da eguia?
Eta haur erran çuenean, berriz ilki cedin Iuduetara, eta dioste, Nic eztut erideiten haur baithan causaric batre.
Eta costumabat baituçue bat larga dieçaçuedan Bazcoz:
nahi duçue bada larga dieçaçuedan Iuduen Reguea?
Oihuz iar citecen bada berriz guciac, cioitela, Ez hori, baina Barabbas:
eta cen Barabbas gaichtaguin-bat.
