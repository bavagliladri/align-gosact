Cen bada Phariseuetaric edoceimbat Nicodemo deitzen cenic, Iuduén arteco principaletaric bat:
Haur ethor cedin Iesusgana gauaz, eta erran cieçón, Magistruá, baceaquiagu ecen Iaincoaganic magistru ethorria aicela:
ecen nehorc ecin eguin citzaquec hic eguiten dituán signo hauc, Iaincoa harequin ezpada.
Ihardets ceçan Iesusec eta erran cieçón, Eguiaz eguiaz erraiten drauat, berriz iayo içanen eztenec, ecin ikus deçaquela Iaincoaren resumá
Erran cieçón Nicodemoc, Nolatan guiçona iayo ahal daite çahar denean?
ala berriz bere amaren sabelean sar eta iayo ahal daite?
Ihardets ceçan Iesusec, Eguiaz eguiaz erraiten drauát, vrez eta Spirituz iayo eztena, ecin sar daitela Iaincoaren resumán.
Haraguitic iayo dena haragui duc:
eta Spiritutic iayo dena, spiritu duc.
Ezteçála mirets ceren erran drauadan, Berriz iayo behar çarete.
Haiceac nahi duen lekura diraunsac:
eta haren hotsa ençuten duc:
baina eztaquic nondic heldu den ez norat ioaiten den:
hala duc spiritutic iayo den gucia.
Ihardets ceçan Nicodemoc, eta erran cieçon, Nolatan gauça hauc eguin ahal daitezque?
Ihardets ceçan Iesusec, eta erran cieçón, Hi aiz Israeleco doctor, eta gauça hauc eztituc eçagutzen?
Eguiaz eguiaz erraiten drauat, ecen daquigun gauçá erraiten dugula, eta ikussi dugun gauçáz testificatzen dugula:
baina gure testimoniagea eztuçue recebitzen.
Baldin lurreco gauçác erran badrauzquiçuet, eta sinhesten ezpadituçue?
nolatan baldin ceruco gauçác erran badietzaçuet sinhetsiren duçue?
Ecen nehor ezta igan cerura, cerutic iautsi dena baicen, cein baita guiçonaren Seme ceruän dena.
Eta nola Moysesec altcha baitzeçan suguea desertuan, hala altcha dadin behar da guiçonaren Semea:
Hura baithan sinheste duenic batre gal eztadin, baina vicitze eternala duençát.
Ecen hala Iaincoac onhetsi vkan du mundua, non bere Seme bakoitza eman vkan baitu, hura baithan sinhesten duenic gal eztadin, baina vicitze eternala duençát.
Ecen eztu igorri Iaincoac bere Semea mundura, mundua condemna deçançát, baina mundua harçaz salua dadinçát.
Hura baithan sinhesten duenic, ezta condemnatzen:
baina sinhesten eztuena ia condemnatua da:
ecen eztu sinhetsi Iaincoaren Seme bakoitzaren icenean.
Haur da bada condemnationea, ecen Arguia ethorri da mundura, baina onhetsiago dute guizonéc ilhumbea ecen ez Arguia:
ceren hayen obrác gaichtoac baitirade.
Ecen gaizqui ari den guciac, gaitz daritza arguiari:
eta ezta arguira ethorten, haren obrác reprehendi eztitecençat.
Baina bidezqui ari dena, ethorten da arguira, haren obrác manifesta ditecençat:
ceren Iaincoaren araura eguinac baitirade.
Guero ethor cedin Iesus bere discipuluequin Iudeaco lurrera:
eta han egoiten cen hequin, eta batheyatzen ari cen.
Eta Ioannes-ere batheyatzen ari cen Enonen Salimgo aldean, ceren anhitz vr baitzén han:
eta ethorten ciradén gendeac eta batheyatzen ciraden.
Ecen oraino etzén eçarri içan Ioannes presoindeguian.
Altcha cedin bada questionebat Ioannesen discipuluetaric Iuduequin purificationeaz.
Eta ethor citecen Ioannesgana, eta erran cieçoten, Magistruá, Iordanaz berce aldean hirequin cena, ceinez hic testificatu baituc, hará, batheyatzen ari duc, eta guciac ethorten dituc harengana.
Ihardets ceçan Ioannes-ec eta erran ceçan, Ecin guiçonac recebi deçaque deus, baldin eman ezpadaquio cerutic.
Çuec ceuroc çaituztet testimonio nola erran dudan, Ez naiz ni Christ, baina igorri içan naiz haren aitzinean.
Sposa duena sposo da:
baina sposo denaren adisquide han dena eta hura ençuten duena, haguitz alegueratzen da sposoaren vozagatic:
beraz ene alegrançá complitu da.
Harc behar du handitu, eta nic chipitu.
Garaitic ethorri dena, gucién gaineco da:
lurretic dena, lurreco da, eta lurreco gaucéz minço da:
cerutic ethorri dena gucién gaineco da.
Eta cer ikussi eta ençun baitu hura testificatzen du:
baina haren testimoniagea nehorc eztu recebitzen.
Haren testimoniagea recebitu duenac ciguilatu du ecen Iaincoa eguiati dela.
Ecen Iaincoac igorri duena Iaincoaren hitzéz minçatzen da, ecen Iaincoac eztrauca neurriz emaiten Spiritua.
Aitác maite du Semea, eta gauça guciac eman ditu haren escura.
Sinhesten duenac Semea baithan, badu vicitze eternala:
baina Semea obeditzen eztuenac, eztu ikussiren vicitzea, baina Iaincoaren hirá dago haren gainean.
