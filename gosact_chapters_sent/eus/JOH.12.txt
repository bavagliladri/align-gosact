Bada Iesus sey egun bazcoren aitzinetic ethor cedin Bethaniara, non baitzén Lazaro hil içan cena, cein resuscitatu baitzuen hiletaric.
Eguin cieçoten bada hari affaribat han, eta Marthac cerbitzua eguiten çuen:
eta Lazaro cen harequin mahainean iarriric ceudenetaric bat.
Orduan Mariac harturic liberabat vnguentu aspic finez precio handitacoric, vncta citzan Iesusen oinac, eta ichuca citzan bere adatsaz:
eta etchea bethe cedin vnguentuaren vrrinez.
Orduan erran ceçan haren discipuluetaric batec, Iudas Iscariot Simonen semeac, hura tradituren çuenac.
Ceren vnguentu haur ezta saldu içan hirurehun dinerotan, eta eman paubrey?
Eta haur erran ceçan, ez paubrez harc ansiaric çuenez:
baina ceren ohoin baitzen,eta mulsá baitzuen, eta eçarten ciradenac harc ekarten baitzituen.
Erran ceçan bada Iesusec, Vtzi eçac, ene sepultura eguneco hori beguiratu dic.
Ecen paubreac bethiere vkanen dituçue çuequin:
baina ni eznauçue bethiere vkanen.
Orduan eçagut ceçan Iuduetaric gendetze handic, ecen han cela:
eta ethor citecen ez Iesusgatic solament, baina are Lazaro ikus leçatençat, cein harc hiletaric resuscitatu baitzuen.
Eta consulta ceçaten Sacrificadore principalec Lazaro-ere hil leçatençát.
Ecen Iuduetaric anhitz haren causaz ioaiten ciraden, eta sinhesten çuten Iesus baithan.
Biharamunean bestara ethorri içan cen gendetze handic, ençunic ecen Iesus ethorten cela Ierusalemera, Har citzaten palma adarrac, eta ilki cequizquion aitzinera, eta oihu eguiten çutén, Hosanna, Benedicatu dela Iaunaren icenean ethorten den Israeleco reguea.
Eta eriden ceçan Iesusec asto-vme arbat, eta iar cedin haren gainean, scribatua den beçala, Ezaicela beldur Siongo alabá:
huná, hire Regue ethorten dun iarriric dagoela asto-vme ar-baten gainean.
Eta gauça hauc etzitzaten eçagut haren discipuluéc lehenetic:
baina Iesus glorificatu içan cenean, orduan orhoit citecen ecen gauça hauc harçaz scribatuac ciradela, eta hari gauça hauc eguin cerautzatela.
Eta testificatzen çuen harequin cen gendetzeac, ecen Lazaro deithu çuela monumentetic, eta hura resuscitatu çuela hiletaric.
Halacotz atzinera ethorri-ere içan çayón gendetzea, ecen ençun çuten, harc miraculu haur eguin çuela.
Eta Phariseuéc erran ceçaten bere artean, Eztacussaçue ecen etzaretela deus probetchatzen?
horrá, mundua haren ondoan ioan da.
Eta baciraden Grec batzu igaiten ohi ciradenetaric adoratzera bestán:
Hauc bada ethor citecen Philippegana cein baitzén Bethsaidaco Galilean, eta othoitz eguin cieçoten, cioitela, Iauna, nahi guendiquec Iesus ikussi.
Ethorten da Philippe eta erraiten drauca Andriui, Andriuèc berriz eta Philippec erraiten draucate Iesusi.
Eta Iesusec ihardets ciecén, cioela, Ethorri da ordua guiçonaren Semea glorificaturen baita.
Eguiaz eguiaz erraiten drauçuet, baldin ogui bihia lurrera eroriric hil ezpadadi, hura bera dago:
baina baldin hil badadi fructu anhitz ekarten du.
Bere viciari on daritzanac galduren du hura:
eta bere viciari gaitz daritzanac mundu hunetan, vicitze eternalecotzat beguiraturen du hura.
Baldin ni cembeitec cerbitzatzen banau, niri iarreiqui bequit:
eta non ni içanen bainaiz, han ene cerbitzaria-ere içanen da:
eta baldin cembeitec ni cerbitza baneça, ohoraturen du hura ene Aitac.
Orain ene arimá trublatua da:
eta cer erranen dut?
Aitá, empara neçac oren hunetaric:
baina halacotz ethorri nauc oren hunetara.
Aitá, glorifica eçac eure icena.
Ethor cedin orduan vozbat cerutic, cioela, Eta glorificatu diat, eta berriz glorificaturen.
Eta gendetze han cenac, eta ençun çuenac, cioen, igorciribat eguin çuela.
Bercéc cioiten, Aingueruä minçatu içan çayo.
Ihardets ceçan Iesusec eta erran, Ezta enegatic voz haur eguin içan, baina çuengatic.
Orain da mundu hunen iugemendua:
orain mundu hunetaco princea egotziren da campora.
Eta nic, baldin goititua banaiz lurretic, guciac tiraturen ditut neuregana.
(Eta haur erraiten çuen, aditzera emaiten çuela cer herioz hil behar çuen) Ihardets cieçón gendetzeac, Guc ençun diagu Leguetic, ecen Christ badagoela eternalqui:
eta nola hic erraiten duc ecen behar dela goiti dadin guiçonaren Semea?
nor da guiçonaren Seme hori?
Erran ciecén orduan Iesusec, Oraino dembora guti batetacotz Arguia çuequin da:
ebil çaitezte Arguia duçueno, ilhumbeac ardiets etzaitzatençát:
ecen ilhumbean dabilanac, eztaqui norat ioaiten den.
Arguia duçueno sinhets eçaçue.
Arguia baithan, Arguiaren seme çaretençat.
Gauça hauc erran citzan Iesusec:
guero ioanic gorde cedin hetaric.
Eta hambat miraculu eguin baçuen-ere hayén aitzinean, etzuten sinhesten hura baithan:
Esaias prophetaren hitza compli ledinçát, cein erran vkan baitu, Iauna, norc sinhetsi vkan du gure hitza, eta Iaunaren bessoa nori reuelatu içan çayo?
Halacotz ecin sinhets ceçaqueten, ceren berriz erran baitu Esaiasec, Itsutu vkan ditu hayén beguiac, eta gogortu vkan du hayén bihotza:
beguiz ikus ezteçatençat, eta bihotzez adi ezteçaten, eta conuerti eztitecen, eta senda eztitzadan.
Gauça hauc erran citzan Esaiasec, haren gloriá ikussi çuenean, eta minçatu içan da harçaz.
Badaric-ere principaletaric-ere anhitzec hura baithan sinhets ceçaten:
baina Phariseuacgatic etzuten aithortzen, synagogatic campora egotz litecen beldurrez.
Ecen maiteago vkan dute guiçonén gloriá, ecen ez Iaincoaren gloriá.
Orduan oihu eguin ceçan Iesusec, eta erran ceçan, Ni baithan sinhesten duenac, eztu sinhesten ni baithan, baina ni igorri nauena baithan.
Eta ni ikusten nauenac, ikusten du ni igorri nauena.
Ni Argui mundura ethorri naiz, ni baithan sinhesten duenic batre, ilhumbean eztagoençát
Eta baldin nehorc ençun baditza ene hitzac, eta ez sinhets, nic eztut condemnatzen hura:
ecen eznaiz ethorri mundua condemna deçadançát, baina mundua salua deçadançat.
Ni iraizten nauenac, eta ez recebitzen ene hitzac, badu norc hura condemna deçan:
ni minçatu naicen hitzac condemnaturen du hura azquen egunean, Ecen ni neure burutic eznaiz minçatu:
baina ni igorri nauen Aitac berac manamendu eman draut, cer erran deçaquedan eta cer minça naiten.
Eta badaquit ecen haren manamendua vicitze eternal dela:
bada nic erraiten ditudan gauçác, nola Aitac eman baitrauzquit, hala erraiten ditut.
