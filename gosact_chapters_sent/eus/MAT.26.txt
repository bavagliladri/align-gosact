Eta guertha cedin acabatu cituenean Iesusec propos hauc guciac, erran baitziecén bere discipuluey.
Badaquiçue ecen bi egunen buruän Bazco eguiten dela, eta guiçonaren Semea tradituren dela crucifica dadinçat.
Orduan bildu içan dirade Sacrificadore principalac eta Scribác eta populuco Ancianoac Sacrificadore principal Caiphas deitzen denaren salara.
Eta conseillu eduqui ceçaten fineciaz Iesusen hatzamaiteco eta hiltzeco.
Baina erraiten çuten, Ez bestán, tumultoric eztençát populuaren artean.
Eta Iesus Bethanian Simon sorhayoaren etchean cela, Ethor cedin harengana emaztebat, boeytabat vnguentu precio handitacoric çuela, eta huts ceçan, hura iarriric egon eta, haren buru gainera.
Eta hori ikussiric, haren discipuluey gaitzi cequién cioitela, Certaco da goastu haur?
Ecen vnguentu haur precio handitan saldu ahal çatequeen, eta eman paubrey.
Eta hori eçaguturic Iesusec dioste, Cergatic fatigatzen duçue emazte haur?
ecen obra ombat enegana obratu du.
Ecen bethiere paubreac vkanen dituçue çuequin:
baina ni eznauçue bethi vkanen.
Ecen hunec vnguentu hunen ene corputz gainera hustea ene ohorztecotzát eguin du.
Eguiaz erraiten drauçuet, non-ere predicaturen baita Euangelio haur mundu gucian, hunec eguin duena-ere contaturen da hunen memoriotan.
Orduan ioan içan da hamabietaric bat Iudas Iscariot deitzen cena, Sacrificadore principaletara.
Eta dioste, Cer eman nahi drautaçue, eta nic hura çuey liuraturen baitrauçuet?
Eta hec assigna cietzóten hoguey eta hamar diru peça.
Eta gueroztic aicina bilha çabilan, hura tradi leçançat.
Eta altchagarri gaberico oguién bestaco lehen egunean ethor citecen discipuluac Iesusgana, ciotsatela, Non nahi duc appain diaçágun iatera Bazcoa?
Eta harc erran ciecen, Çoazte hirira edoceingana, eta erroçue, Magistruac cioc, Ene demborá hurbil duc, hi baithan eguinen diat Bazcoa neure discipuluequin, Eta discipuluéc eguin ceçaten Iesusec ordenatu cerauen beçala, eta appain ceçaten Bazcoa.
Bada arrastu cenean, iar cedin mahainean hamabiequin.
Eta hec alha ciradela, erran ceçan, Eguiaz erraiten drauçuet, ecen çuetaric batec tradituren nauela.
Orduan triste citecen haguitz, eta has cequión hetaric batbedera erraiten, Ala ni naiz, Iauna?
Baina harc ihardesten çuela erran ceçan, Norc eçarten baitu enequin escua trempatzeco platean, harc tradituren nau.
Segur, guiçonaren Semea badoa harçaz scribatua den beçala:
baina maledictione guiçon haren gainean ceinez guiçonaren Semea traditzen baita:
on çuqueen guiçon harc baldin sorthu içan ezpaliz.
Eta ihardesten çuela Iudasec, ceinec hura traditzen baitzuen, erran ceçan, Magistruá, ni naiz?
Diotsa, Hic erran duc.
Eta hec alha ciradela har ceçan Iesusec oguia, eta gratiác rendaturic, hauts ceçan, eta eman ciecén bere discipuluey, eta erran, Har eçaçue, ian eçaçue, haur da ene gorputza.
Eta harturic copá, eta gratiac rendaturic, eman ciecén, erraiten çuela, Edan eçaçue hunetaric gucióc.
Ecen haur da ene odol Testamentu berricoa anhitzengatic issurten dena bekatuén barkamendutan.
Eta badiotsuet, ecen eztudala edanen hemendic harát aihen fructu hunetaric, çuequin berriric neure Aitaren resumán hura edanen dudan egunerano.
Eta canticoa erranic ioan citecen Oliuatzetaco mendirát.
Orduan dioste Iesusec, Çuec gucióc gau hunetan scandalizaturen çarete nitan:
ecen scribatua da, Ioren dut artzaina, eta barreyaturen dirade arthaldeco ardiac.
Baina resuscita nadin ondoan, çuen aitzinean ioanen naiz Galileara.
Eta ihardesten duela Pierrisec diotsa, Guciac hitan scandaliza baditez-ere, ni iagoitic ezniaitec scandaliza.
Diotsa Iesusec, Eguiaz erraiten drauat, ecen gau hunetan oillarrac io deçan baino lehen hiruretan vkaturen nauäla.
Diotsa Pierrisec, Are baldin hirequin hiltzera behar badaquit-ere, ez aut vkaturen.
Halaber discipulu guciec-ere erran ceçaten.
Orduan ethor cedin Iesus hequin Gethsemane deitzen den leku batetara:
eta dioste discipuluey, Iar çaitezte hemen, harache ioanic othoitz daididano.
Eta harturic Pierris eta Zebedeoren bi semeac, has cedin tristetzen eta guciz keichatzen.
Orduan dioste Iesusec, Alde gucietaric triste da ene arima heriorano:
çaudete hemen, eta veilla eçaçue enequin.
Eta aitzinachiago ioanic, ahozpez iar cedin, othoitz eguiten çuela, eta cioela, Ene Aitá, baldin possible bada, iragan bedi eneganic copa haur:
guciagatic-ere ez nola nic nahi baitut, baina nola hic.
Guero ethorten da discipuluetara, eta erideiten ditu lo daunçala:
eta diotsa Pierrisi, Horrela orembat ecin veillatu duçue enequin?
Veilla eçaçue eta othoitz eguiçue, sar etzaitezten tentationetan:
ecen spiritua prompto da, baina haraguia flacu.
Berriz bigarren aldian ioan cedin, eta othoitz eguin ceçan, erraiten çuela, Ene Aitá, baldin possible ezpada copa haur iragan dadin eneganic, hura edaten dudala baicen:
eguin bedi hire vorondatea.
Guero itzuliric erideiten ditu berriz lo daunçala:
ecen hayen beguiac sorthatuac ciraden.
Eta vtziric hec, berriz ioan cedin, eta othoitz eguin ceçan heren aldian, hitz berac erraiten cituela.
Orduan ethorten da bere discipuluetara, eta dioste, Lo eguiçue gaurguero, eta reposa çaitezte:
huná, hurbildu da orena, eta guiçonaren Semea liuratzen da gaichtoén escuetara.
Iaiqui çaitezte, goacen:
huná, hurbildu da ni traditzen nauena.
Eta hura oraino minço cela, huná, Iudas hamabietaric bat, ethor cedin, eta harequin gendetze handia ezpatequin eta vhequin, Sacrificadore principalén eta populuco Ancianoén partez.
Eta hura traditzen çuenac, eman cerauen seignale, cioela, Nori-ere pot eguinen baitraucat, hura da:
çatchetzate hari.
Eta bertan hurbilduric Iesusgana, erran ceçan, Magistruá, Vngui hel daquiala.
Eta pot eguin cieçón.
Orduan Iesusec erran cieçón Adisquideá, certan aiz hemen?
Orduan hurbilduric eçar citzaten escuac Iesusen gainean, eta lot cequizquión.
Eta huná, Iesusequin ciradenetaric batec, auançaturic escua, idoqui ceçan bere ezpatá, eta ioric Sacrificadore principalaren cerbitzaria, edequi cieçón beharria.
Orduan diotsa Iesusec, Itzul eçac eure ezpatá bere lekura:
ecen ezpata harturen duten guciac, ezpataz hilen dituc.
Vste duc ecin othoitz daidiodala orain neure Aitari, eta baitinguzquet bertan hamabi legione baino guehiago Aingueru?
Nolatan beraz compli litezque Scripturác, diotenean, ecen hunela behar dela eguin?
Ordu hartan berean erran ciecén Iesusec gendetzey, Gaichtaguin baten ondoan beçala ilki içan çarete ezpatequin eta vhequin, ene hatzamaitera:
egun oroz çuen artean iarten nincén, iracasten ari nincela templean, eta eznauçue hatzaman.
Baina haur gucia eguin içan da, compli litecençat Prophetén Scripturác.
Orduan discipulu guciéc, hura abandonnaturic, ihes eguin ceçaten.
Baina Iesus, hatzaman çutenéc, eraman ceçaten Caiphas Sacrificadore subiranoagana, non Scribác eta Ancianoac bilduac baitziraden.
Eta Pierris iarreiquiten çayón vrrundanic Sacrificadore subiranoaren salarano, eta barnera sarthuric, iar cedin cerbitzariequin, fina ikus leçançát.
Eta Sacrificadore principalac eta Ancianoac eta conseillu gucia testimoniage falsu bilha çabiltzan Iesusen contra, hil eraci leçatençát:
Eta etzeçaten eriden:
eta anhitz testimonio falsu ethorri bacen-ere etzeçaten eriden moldezcoric.
Baina finean ethorriric bi testimonio falsuc erran ceçaten, Hunec erran du, Deseguin ahal dirot Iaincoaren templea, eta hirur egunez hura reedifica.
Orduan iaiquiric Sacrificadore subiranoac erran cieçón, Eztuc deus ihardesten?
cer da hauc hire contra testificatzen dutena?
Eta Iesus ichilic cegoen.
Orduan ihardesten duela Sacrificadore subiranoac diotsa, Adiuratzen aut Iainco viciaren partez, erran dieçaguán, eya hi aicenez Christ Iaincoaren Semea.
Diotsa Iesusec, Hic erran duc:
baina are diotsuet, Hemendic harat ikussiren duçue guiçonaren Semea iarriric dagoela Iaincoaren botherearen escuinean, eta ceruco hodeyetan ethorten dela.
Orduan Sacrificadore subiranoac erdira citzan bere abillamenduac, erraiten çuela, Blasphematu du, cer guehiago testimonio behar dugu?
huná, orain ençun vkan duçue hunen blasphemioa.
Cer irudi çaiçue?
Eta hec ihardesten çutela, erran ceçaten.
Hil mereci du.
Orduan thu eguin cieçoten beguithartera, eta buffeta ceçaten, eta bercéc cihorréz vkaldi eman cieçoten, Cioitela, Christ, prophetiza ieçaguc, nor den io auena.
Eta Pierris iarriric cegoén lekorean salán:
eta ethor cequión nescatobat, cioela, Hi-ere Iesus Galileanoarequin incén.
Baina harc vka ceçan gucién aitzinean, cioela, Etzeaquinat cer dionán.
Eta hura corralerat ilkiten cela ikus ceçan berce nescato batec:
eta erran ciecén han ciradeney, Haur-ere Iesus Nazarenorequin cen.
Eta berriz vka ceçan iuramendurequin, cioela, Ezteçagut guiçona.
Eta appur-baten buruän ethor citecen present içan ciradenac, eta erran cieçoten Pierrisi, Eguiazqui hi-ere hetaric aiz:
ecen eure minçatzeac-ere declaratzen au.
Orduan has cedin maradicatzen eta arnegatzen, cioela, Ezteçagut guiçona.
Eta bertan oillarrac io ceçan.
Orduan orhoit cedin Pierris Iesusec erran ceraucan hitzaz, ceinec erran baitzeraucan, Oillarrac io deçan baino lehen, hiruretan vkaturen nauc.
Eta camporat ilkiric nigar eguin ceçan mingui.
