Eztadila trubla çuen bihotza:
sinhesten duçue Iaincoa baithan, ni baithan-ere sinhets eçaçue.
Ene Aitaren etchean egoitzác anhitz dirade:
baldin bercela baliz erran nerauqueçuen, Banoa çuey leku appaincera.
Eta ioan naiçatenean, eta leku çuey appaindu drauqueçuedanean, berriz ethorriren naiz, eta harturen çaituztet neuregana:
non bainaiz ni, çuec-ere çaretençát.
Eta norat ni ioaiten naicen badaquiçue, eta bidea badaquiçue.
Diotsa Thomasec, Iauna, etzeaquiagu norat ioaiten aicen:
eta nolatan bidea ahal daquiquegu ? Diotsa Iesusec, Ni naiz bidea eta eguia eta vicitzea:
nehor ezta ethorten Aitagana niçaz baicen.
Baldin eçagutzen baninduçue ni, ene Aita-ere eçagut cineçaquete:
eta oraindanic eçagutzen duçue hura, eta ikussi duçue hura.
Diotsa Philippec, Iauna, eracuts ieçaguc Aita, eta asco ciaicuc, Diotsa Iesusec, Hambat demboraz çuequin nauc, eta eznauc eçagutu ni?
Philippé, ikussi nauenac ni, ikussi dic Aita:
eta nola hic erraiten duc, Eracuts ieçaguc Aita?
Eztuc sinhesten ecen ni Aita baithan, eta Aita ni baithan dela?
Nic çuey erraiten drauzquiçuedan hitzac, neurorganic eztitut erraiten:
baina nitan dagoen Aitac eguiten ditu obrác.
Sinhets neçaçue ecen ni Aita baithan, eta Aita ni baithan dela:
ezpere obra beracgatic sinhets neçaçue.
Eguiaz eguiaz erraiten drauçuet, norc ni baithan sinhesten baitu, nic eguiten ditudan obrác, harc-ere eguinen ditu, eta hauc baino handiagoac eguinen ditu:
ecen ni Aitaganat ioaiten naiz.
Eta cer-ere escaturen baitzarete ene icenean, hura dut eguinen:
glorifica dadinçat Aita Semean.
Baldin cerbait esca baçaitezte ene icenean, nic dut eguinen.
Baldin niri on badariztaçue, ene manamenduac beguiraitzaçue.
Eta nic othoitz eguinen draucat Aitari, eta berce Consolaçalebat emanen drauçue, dagoençat çuequin eternalqui:
Eguiazco Spiritu munduac ecin recebi deçaquena diot:
ceren ezpaitu ikusten hura, ez eçagutzen:
baina çuec badaçaguçue hura, ceren çuec baithan egoiten baita, eta çuetan içanen da.
Etzaituztet vtziren çurtz:
itzuliren naiz çuetara.
Oraino gutibat, eta munduac eznau guehiagoric ikussiren, baina çuec ikussiren nauçue:
ceren ni vici bainaiz, çuec-ere vicico çarete.
Egun hartan çuec duçue eçaguturen ecen ni naicela neure Aita baithan, eta çuec ni baithan eta ni çuec baithan.
Ene manamenduey datchetena, eta hec beguiratzen dituena, da niri on dariztana:
eta niri on dariztana, ene Aitaz onhetsia içanen da:
eta nic hari on eritziren draucat, eta manifestaturen draucat hari neure buruä.
Diotsa Iudasec, ez Iscariotec, Iauna, nondic da ceren guri eure buruä manifestaturen baitraucuc, eta ez munduari?
Ihardets ceçan Iesusec, eta erran cieçón, Baldin norbeitec on badarizt niri, ene hitza beguiraturen du:
eta ene Aitac onhetsiren du hura, eta harengana ethorriren gara, eta hura baithan egoitza eguinen dugu.
Niri on eztariztanac, ene hitzac eztitu beguiratzen:
eta ençuten duçuen hitza, ezta enea, baina ni igorri nauen Aitarena.
Gauça hauc erran drauzquiçuet, çuequin nagoela.
Baina Consolaçaleac, Spiritu sainduac, cein igorriren baitu Aitac ene icenean, harc iracatsiren drauzquiçue gauça guciac, eta orhoit eraciren drauzquiçue erran drauzquiçuedan gauça guciac Baquea vtziten drauçuet, neure baquea emaiten drauçuet:
eztrauçuet munduac emaiten duen beçala, nic emaiten çuey.
Eztadila trubla çuen bihotza, eta eztadila icit.
Ençun duçue ecen erran drauçuedala, Banoa, eta itzuliren naiz çuetara.
Baldin on bacindarizté, segur aleguera cintezquete ceren erran baitut, banoa Aitaganát:
ecen Aita ni baino handiago da.
Eta orain erran drauçuet eguin dadin baino lehen, eguin datenean sinhets deçaçuençát.
Eznaiz guehiagoric çuequin anhitz minçaturen:
ecen ethorri da mundu hunetaco princea, eta nitan eztu deus.
Baina haur eguiten da, eçagut deçançát munduac:
ecen on daritzadala Aitari:
eta nola manatu bainau Aitac, hala eguiten dut.
Iaiqui çaitezte, goacen hemandic.
