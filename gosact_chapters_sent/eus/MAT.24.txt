Eta templetic ilkiric Iesus retiratzen cen:
eta hurbildu içan çaizcan bere discipuluac templeco edificioén hari eracustera.
Eta Iesusec erran ciecén, Eztacusquiçue gauça hauc guciac?
eguiaz erraiten drauçuet, ezta gueldituren hemen harria harriaren gainean, deseguin eztadin.
Eta hura iarriric cegoela Oliuatzetaco mendi gainean, ethor cequizquión discipuluac appart, cioitela, Erraguc, noiz gauça hauc içanen dirade?
eta cer signo hire ethortearenic eta munduaren finarenic içanen da?
Eta ihardesten çuela Iesusec erran ciecén, Beguirauçue nehorc seduci etzaitzaten.
Ecen anhitz ethorriren dirade ene icenean, erraiten dutela, Ni naiz Christ:
eta anhitz seducituren duté.
Eta ençunen dituçue guerlác eta guerla hotsac:
beguirauçue trubla etzaitezten:
ecen gauça hauc guciac eguin behar dirade, baina ezta oraino içanen fina.
Ecen altchaturen da nationea nationearen contra, eta resumá resumaren contra:
eta içanen dirade içurriteac, eta gosseteac, eta lur ikaratzeac lekutic lekura.
Baina hauc guciac dolore hatseac dirade.
Orduan liuraturen çaituzte afflictionetara, eta hilen çaituzte, eta gende guciéz gaitz etsiac içanen çarete ene icenagatic.
Eta orduan scandalizaturen dirade anhitz, eta batac bercea tradituren du, eta batac bercea gaitzetsiren du.
Eta anhitz propheta falsu altchaturen dirade eta seducituren dute anhitz.
Eta ceren multiplicaturen baita iniquitatea, hozturen da anhitzen charitatea.
Baina norc perseueraturen baitu finerano, hura saluaturen da.
Eta resumaco Euangelio haur predicaturen da mundu vniuersoan, natione guciey testimoniagetan:
eta orduan ethorrico da fina.
Dacussaçuenean bada desolationearen abominationea, Daniel prophetáz erran içan dena, leku sainduan dagoela (iracutzen duenac adi beça) Orduan Iudean diratenéc, ihes albeileguite mendietarát:
Eta etche gainean datena, ezalbeiledi iauts deusen bere etchetic eramaitera:
Eta landán datena, ezalbeiledi guibelerat itzul bere abillamenduén hartzera.
Dohain-gaitz emazte içorrén eta eredosquiten duqueitenén egun hetan.
Othoitz eguiçue bada çuen ihes eguitea eztén neguän, ezeta Sabbath egunean.
Ecen tribulatione handia orduan içanen da, nolacoric ezpaita içan munduarén hatsetic oraindrano, ez içanen.
Eta baldin laburtu içan ezpalirade egun hec nehor salua ezlaite, baina elegituacgatic, egun hec laburturen dirade.
Orduan baldin nehorc badarraçue, Huná hemen Christ, edo han:
ezalbeitzineçate sinhets.
Ecen altchaturen dirade christ falsuac, eta propheta falsuac, eta eguinen duté signo handi eta miraculu:
bay possible baliz, eleguituen-ere seducigarri.
Huná, aitzinetic erran drauçuet.
Beraz baldin nehorc erran badieçaçue, Hará, desertuan da, etzaiteztela ilki, Hará, gambratchoetan da:
ezteçaçuela sinhets.
Ecen hala nola chistmista ilkiten baita Orientetic, eta eracusten Occidenterano:
hala içanen da guiçonaren Semearen ethortea-ere.
Ecen non-ere içanen baita sarrasquia, hara bilduren dirade arranoac-ere.
Eta bertan egun hetaco tribulationearen ondoan, iguzquia ilhunduren da, eta eztu emanen ilharguiac bere erguia, eta içarrac eroriren dirade cerutic, eta ceruètaco verthuteac ikaraturen dirade.
Eta orduan aguerturen da guiçonaren Semearen signoa ceruän:
eta orduan plaignituren dirade lurreco leinu guciac, eta ikussiren dute guiçonaren Semea datorquela ceruco hodeyetan bothere eta gloria handirequin.
Eta igorriren ditu bere Aingueruäc trompetta soinu handirequin, eta bilduren dituzte haren elegituac laur haicetaric, ceruèn bazter batetic hayén berce bazterrererano.
Bada ficotzétic ikas eçaçue comparationea, ia haren adarra ninicatzen denean eta hostatzen, badaquiçue vdá hurbil dela.
Hala çuec-ere dacusquiçuenean gauça hauc guciac, albeitzinequite écen borthan hurbil datela.
Eguiaz erraiten drauçuet, eztela iraganen mende haur, gauça hauc gucioc eguin daitezqueno.
Ceruä eta lurra iraganen dirade, baina ene hitzac eztirade iraganen.
Baina egun harçaz eta orenaz den becembatean, nehorc eztaqui, ez ceruètaco Aingueruèc-ere, ene Aitac berac baicen.
Baina nola baitziraden Noeren egunac, hala içanen da guiçonaren Semearen ethortea-ere.
Ecen hala nola dilubioaren aitzineco egunetan iaten baitzuten eta edaten, ezconcen baitziraden eta ezconçaz emaiten, Noe arkán sar cedin egunerano.
Eta ezpaitzeçaten eçagut dilubioa ethor cedino, eta guciac eraman citzaqueeno:
hala içanen da guiçonaren Semearen ethortea-ere.
Orduan biga içanen dirade landán:
bata recebituren da, eta bercea vtziren.
Biguec ehoren dute errotán:
bata recebituren da, eta bercea vtziren.
Veilla eçaçue bada, ecen eztaquiçue cer orduz çuen Iauna ethorteco den.
Eta hura iaquiçue, ecen baldin baleaqui aitafamiliác cein goait aldiz ohoina ethor leiten, veilla liroela, eta ezliroela bere etchea çulhatzera vtzi.
Halacotz çuec-ere çaudete prest:
ecen vste eztuçuen orduan guiçonaren Semea ethorriren da.
Eta cein da cerbitzari leyala eta çuhurra, nabussiac muthillén compainiaren gaineco eçarri duena, hæy demborán vitança deyençat?
Dohatsu da cerbitzari hura bere nabussiac dathorrenean, hala eguiten eridenen duena.
Eguiaz erraiten drauçuet, ecen bere on gucién gaineco hura eçarriren duela.
Bada baldin erran badeça cerbitzari gaichto harc bere bihotzean, Luçatzen du ene nabussiac ethortera:
Eta has badadi cerbitzari lagunén cehatzen, eta iaten eta edaten hordiequin:
Cerbitzari haren nabussia ethorriren da harc vste eztuen egunean, eta eztaquian orenean:
Eta bereciren du hura, eta hypocriten contuan eçarriren:
han içanen da nigar eta hortz garrascots.
