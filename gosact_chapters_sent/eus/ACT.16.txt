Guero arriua cedin Derbera eta Lystrara:
eta huná, discipulubat cén han Timotheo deitzen cenic, emazte fidel baten seme, baina, aita Grec-baten.
Huni testimoniage on ekarten ceraucaten Lystran eta Iconion ciraden anayéc.
Haur nahi vkan du Paulec harequin ioan ledin, eta harturic circoncidi ceçan hura leku hetan ciraden Iuduacgatic:
ecen baçaquiten guciéc haren aita nola Grec cen.
Eta hirietan iragaiten ciradela iracasten cituzten hetangoac Ierusalemen ciraden Apostoluéz eta Ancianoéz eguin içan ciraden ordenancén beguiratzen.
Bada Eliçác fedean confirmatzen ciraden, eta contua egun guciaz emendatzen cen.
Guero iraganic Phrygia eta Galatiaco comarcá, debetatu içan ciraden Spiritu sainduaz hitzaren Asian predicatzetic:
Ethorri ciradenean Mysiara, enseyatzen ciraden Bithiniara ioaiten:
baina etziecén permetti Spirituac.
Baina Mysia iraganic iauts citecen Troasera.
Eta visionebat gauaz aguer cequión Pauli, baitzen hunela, Macedoniaco guiçon-bat presenta cedin haren aitzinean othoitz eguiten ceraucala eta erraiten, Iragan adi Macedoniarat eta aiuta gaitzac.
Eta visionea ikussi vkan çuenean, bertan enseya guentecen Macedoniara ioaiten, seguratzen guenela ecen Iaunac deithu guentuela hæy euangelizatzera.
Partituric bada Troastic, chuchen ethor guentecen Samothracera, eta biharamunean Neapolisera.
Eta handic Philipposera, cein baita Macedonia quoartereco lehen hiria, eta da colonia.
Eta egon guentecen hiri hartan cembatrebeit egun Eta Sabbath egunean ilki guentecen hiritic campora fluuio bazterrera, non içaten ohi baitzén othoitzá:
eta iarriric minça guenquinztén hara bildu içan ciraden emaztey.
Eta Lydia deitzen cen Thiatira hirico emazte escarlata saltzale Iaincoa cerbitzatzen çuen batec ençun guençan:
ceinen bihotza Iaunac irequi baitzeçan, Paulez erraiten ciraden gaucén gogoatzeco:
Eta batheyatu içan cenean bera eta haren familia, othoitz ceguigun, cioela, Baldin estimatu baduçue Iaunagana fidel naicela, sarthuric ene etchean, çaudete.
Eta bortcha guençan.
Eta guertha cedin gu othoitzara guendoacela, nescato Pythonen spiritua çuembat aitzinera ethor baitzequigun:
ceinec irabaci handia emaiten baitzerauen bere nabussiey, asmatzez.
Haur Pauli eta guri iarreiquiric, oihuz cegoen, cioela, Guiçon hauc Iainco subiranoaren cerbitzari dirade, ceinéc saluamenduco bidea denuntiatzen baitraucute.
Eta haur eguin ceçan anhitz egunez:
baina gaitzituric Paulec, eta itzuliric erran cieçón spirituari, Manatzen aut Iesus Christen icenaren partez horrenganic ilki adin.
Eta ilki cedin ordu berean.
Orduan haren nabussiéc çacussatenean ecen hayén irabaci sperancá galdu cela, hatzamanic Paul eta Silas, eraman citzaten merkatuco plaçara Magistratuetara.
Eta hec presentaturic Gobernadorey, erran ceçaten, Gende hauc trublatzen duté gure hiria Iudu diradelaric:
Eta denuntiatzen dituzté recebi ez beguira ditzagun sori eztiraden ordenançác, ikussiric ecen Romano garela.
Eta oldar cedin communa hayén contra:
eta Gobernadoréc hayén arropác çathituric mana ceçaten, açota litecen.
Eta anhitz çauri eguin cerauecenean eçar citzaten presoindeguian, manamendu eguinic geolerari, segurqui hec beguira litzan:
Ceinec halaco manamendua harturic eçar baitzitzan presoindegui çolán, eta hayén oinác hers citzan cepoaz.
Eta gauaren erdian Paulec eta Silasec othoizten eta laudatzen çuten Iaincoa:
eta ençuten cituzten estecaturic ceudenéc.
Eta subitoqui lur ikaratze handibat eguin cedin, hala non iharros baitzitecen presoindegui fundamentac:
eta bertan irequi citecen bortha guciac, eta gucién estecailluac lacha citecen.
Orduan iratzarturic geolerac çacusquianean presoindegui borthác irequiac, ezpatá idoquiric bere buruä hil nahi çuen, vstez presoneréc ihes eguin çutén:
Baina Paulec oihu eguin ceçan ocengui, cioela, Eztaguioala deus minic eure buruäri:
ecen guciac hemen gaituc.
Orduan hura argui galdeguinic oldar cedin barnera, eta ikara çabilala egotz ceçan bere buruä Paulen eta Silasen oinetara.
Eta hec campora idoquiric dio, Iaunác, cer eguin behar dut saluatu içateco?
Eta hec erran cieçoten, Sinhets eçac Iesus Christ Iauna baithan eta saluaturen aiz hi eta hire etchea.
Eta minça cequizquión Iaincoaren hitzaz hari, eta haren etchean ciraden guciey.
Eta harc hec harturic gauaren ordu hartan berean ikuz cietzén çauriac:
eta batheya cedin hura eta harenac guciac bertan.
Eta bere etchera eramanic, mahaina eçar ciecén:
eta aleguera cedin, ceren bere etche guciarequin sinhetsi vkan baitzuen Iaincoa baithan.
Eta eguna ethorri içan cenean Gobernadoréc igor citzaten sargeantac, erran leçaten, Eyec congit guiçon horiey.
Orduan geolerac conta cietzon hitz hauc Pauli, cioela, Igorri dié Gobernadoréc erraitera, congit eman daquiçuen:
orain beraz ilkiric çoazte baquerequin.
Baina Paulec erran ciecén, Publicoqui açotatu gaituzten ondoan, iugemendu formaric gabe, Romano garelaric, egotzi vkan gaituzte presoindeguira:
eta orain ichilic campora egoizten gaituzte?
ez balimba:
baina beréc ethorriric idoqui gaitzate.
Eta repporta cietzén sergeantéc Gobernadorey hitz hauc:
eta beldur citecen, ençunic ecen Romano ciradela.
Eta ethorriric othoitz citzaten, eta idoquiric supplica cequiztén ilki litecen hiritic.
Orduan ilkiric presoindeguitic sar citecen Lydia baithan:
eta ikussiric anayeac, consola citzaten hec, eta parti citecen.
