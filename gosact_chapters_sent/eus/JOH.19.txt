Orduan bada har ceçan Pilatec Iesus, eta açota ceçan.
Eta gendarmeséc plegaturic coroabat elhorriz eçar ceçaten haren buru gainean, eta escarlatazco abillamendu batez vezti ceçaten.
Eta erraiten çutén, Vngui hel daquiala Iuduen Regueá.
Eta cihor vkaldiz ceraunsaten.
Ilki cedin bada berriz Pilate campora, eta erran ciecén, Huná, ekarten drauçuet campora, eçagut deçaçuençat ecen eztudala hunetan hoguenic batre erideiten.
Ilki cedin bada Iesus campora, elhorrizco coroá çacarquela, eta escarlatazco abillamendua.
Eta dioste Pilatec, Huná guiçona.
Baina ikussi çutenean hura Sacrificadore principaléc eta officieréc, oihu eguin ceçaten, cioitela, Crucifica eçac, crucifica eçac.
Dioste Pilatec, Har eçaçue ceuroc, eta crucifica eçaçue:
ecen nic eztut erideiten haur baithan hoguenic.
Ihardets cieçoten Iuduéc, Guc Leguea diagu, eta gure Leguearen arauez hil behar dic, ecen Iaincoaren Seme bere buruä eguin dic.
Ençun çuenean bada Pilatec hitz haur, beldurrago cedin.
Eta sar cedin Pretoriora berriz, eta erran cieçón Iesusi, Nongo aiz hi?
Eta Iesusec repostaric etzieçón eman.
Diotsa bada Pilatec, Niri ezatzait minço?
Eztaquic ecen bothere dudala hire crucificatzeco, eta bothere dudala hire largatzeco?
Ihardets ceçan Iesusec, Ezuque bothereric batre ene contra, baldin eman ezpalitzaic gainetic:
halacotz, ni hiri liuratu narauanac, bekatu handiagoa dic.
Handic harat baçabilan Pilate hura largatu nahiz:
baina Iuduac heyagoraz ceuden, Baldin hori larga badeçac, ezaiz Cesaren adisquide:
ecen bere buruä regue eguiten duen gucia contrastatzen ciayóc Cesari.
Pilatec bada ençunic hitz haur, eraman ceçan campora Iesus, eta iar cedin alki iudicialean, Pabadura, eta Hebraicoz Gabbatha deitzen den lekuan.
Eta cen orduan Bazcoco preparationea, eta sey orenén inguruä:
orduan dioste Pilatec Iuduey, Huná çuen Reguea.
Baina hec oihu ceguiten, Ken, ken, crucifica eçac.
Dioste Pilatec, çuen Reguea crucificaturen dut?
Ihardets çaçaten Sacrificadore principaléc, Eztiagu regueric Cesar baicen.
Orduan bada eman ciecén crucifica ledinçát.
Eta har ceçaten Iesus, eta eraman ceçaten.
Eta hura bere crutzea çacarquela ethor cedin Bur-heçur plaça deitzen denera, eta Hebraicoz Golgotha.
Non crucifica baitzeçaten hura, eta harequin berceric biga, alde batetic eta bercetic, eta Iesus artean.
Eta scriba ceçan titulubat Pilatec, eta eçar ceçan haren crutze gainean:
eta cen scribatua, IESVS NAZARENO IVDVEN REGVEA.
Titulu haur bada Iuduetaric anhitzec iracurt ceçaten:
ecen ciuitate aldean cen Iesus crucificatu cen lekua:
eta cen scribatua Hebraicoz, Grecquez, eta Latinez.
Ciotsaten bada Pilati Iuduén Sacrificadore principaléc, Ezteçála scriba Iuduén Regue:
baina berac erran duela, Iuduén Reguea naiz.
Ihardets ceçan Pilatec, Scribatu dudana, scribatu dut.
Bada gendarmeséc Iesus crucificatu çutenean har citzaten haren abillamenduac, (eta eguin citzaten laur parte, gendarmesetaric batbederari ceini bere partea) iaca-ere har ceçaten:
eta iacá cen iostura gabe gainetic gucia ehoa.
Erran ceçaten bada bere artean, Ezteçagula hura erdira, baina daguigun harçaz çorthe ceinen içanen den:
eta haur, Scriptura compli ledinçát, dioela, Ene abillamenduac partitu vkan dituzté bere artean, eta ene abillamenduaren gainean çorthe egotzi vkan duté.
Bada gendarmeséc gauça hauc eguin citzaten.
Eta ceuden Iesusen crutzearen aldean, haren ama eta haren amaren ahizpá, Maria Cleopasena eta Maria Magdalena.
Ikus citzanean bada Iesusec bere ama, eta maite çuen discipulua han cegoela, diotsa bere amari, Emazteá, horrá hire semea.
Guero diotsa discipuluari, Horrá hire ama.
Eta orduandanic recebi ceçan hura discipuluac beregana.
Guero nola baitzaquian Iesusec ecen berce gauça guciac ia complitu ciradela, compli ledinçát Scripturá, erran ceçan, Egarri naiz.
Eta vncibat cen han vinagrez betheric eçarria.
Eta hec bethe ceçaten spongiabat vinagrez, eta hissopoaren inguruän eçarriric, presenta cieçoten ahora.
Eta hartu çuenean Iesusec vinagrea, erran ceçan, Gucia complitu da:
eta buruä beheraturic renda ceçan spiritua.
Orduan Iuduéc ezlaudençat crutzean gorputzac Sabbathoan, ceren orduan baitzén preparationeco eguna:
(ecen Sabbath hartaco egun handia cen) othoitz ceguioten Pilati hauts litecen hayén çangoac, eta ken litecen.
Ethor citecen bada gendarmesac, eta hauts citzaten lehenaren çangoac, eta berce harequin crucificatu cenarenac.
Baina Iesusgana ethor citecenean, ikussiric ia hura hil cela etzitzaten hauts haren çangoac.
Baina gendarmesetaric batec dardoaz haren seihetsa iragan ceçan, eta bertan ilki cedin odol eta vr.
Eta ikussi duenac testificatu vkan du, eta eguiazcoa da haren testimoniagea:
harc badaqui ecen eguiác erraiten dituela, çuec-ere sinhets deçaçuençát.
Ecen gauça hauc eguin içan dirade Scriptura compli ledinçát, Ezta hautsiren haren heçurric.
Eta berriz berce Scriptura batec erraiten du, Ikussiren duté nor çulhatu dutén.
Gauça hauen ondoan othoitz eguin cieçön Pilati Ioseph Arimatheacoac (cein baitzén Iesusen discipulu, baina ichilizco, Iuduén beldurrez) ken leçan Iesusen gorputza:
eta permetti cieçón Pilatec.
Ethor cedin bada eta ken ceçan Iesusen gorputza.
Eta ethor cedin Nicodemo-ere (ethorri içan cena Iesusgana gauaz lehenic) ekarten çuela myrrhazco eta aloesezco quasi ehun liberataco mixtionebat.
Har ceçaten orduan Iesusen gorputza, eta lot ceçaten hura mihistoihalez aromatezco vssainequin, nola costuma baitute Iuduéc ohorzteco.
Eta hura crucificatu içan cen leku hartan cen baratzebat, eta baratzean monument berribat, ceinetan oraino ezpaitzén nehor eçarri içan.
Han bada, Iuduén preparationeco egunaren causaz, ceren hurbil baitzén monumenta, eçar ceçaten Iesus.
