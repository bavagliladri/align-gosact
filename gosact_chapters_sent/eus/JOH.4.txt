Bada eçagutu çuenean Iaunac nola ençun çuten Phariseuéc ecen Iesusec discipulu guehiago eguiten çuela eta batheyatzen, ecen ez Ioannesec:
(Iesus bera batheyatzen ari ezpacen-ere, baina haren discipuluac) Vtzi ceçan Iudea, eta ioan cedin berriz Galilearát.
Eta harc behar çuen iragan Samariatic.
Ethorten da bada Samariaco hiri Sichar deitzen den batetara cein baita Iacob-ec bere seme Iosephi eman ceraucan possessionearen aldean.
Eta cen han Iacob-en ithurria:
Iesus bada bidean vnhatua berehala iar cedin ithur bazterrean:
ecen bacén sey orenén inguruä.
Ethor cedin emazte Samaritanabat vr idoquitera:
erran cieçón hari Iesusec, Indan edatera.
Ecen haren discipuluac ioan içan ciraden hirira iateco erostera.
Diotsa bada hari emazte Samaritana hunec, Nola hi Iudu aicelaric, edatera niri esquez aut, bainaiz emazte Samaritana?
ecen eztié conuersationeric Iuduéc Samaritanoequin.
Ihardets ceçan Iesusec eta erran cieçon, Baldin bahaqui Iaincoaren dohaina, eta nor den hiri erraiten draunana, Indan edatera, hi escatu inçayqueon hari, eta eman baitzerauquenán vr vicitic.
Diotsa emazteac, Iauna, eztuc cerçaz idoqui deçán, eta putzua duc barna:
nondic duc beraz vr vici hori?
Ala gure aita Iacob baino handiago aiz hi, ceinec eman baitraucu putzu haur, eta berac hunetaric edan baitu, eta haren haourréc, eta haren abréc?
Ihardets ceçan Iesusec eta erran cieçon, Vr hunetaric edaten duen gucia egarrituren dun berriz:
Baina norc-ere edanen baitu nic emanen draucadan vretic, eztun egarrituren seculan:
baina nic emanen draucadan vra, eguinen dun hura baithan vr iauzten denezco ithurri, vicitze eternalecotzat.
Diotsa emazteac, Iauna, indac vr horretaric, egarri eznadin, eta ethor eznadin huna idoquitera.
Diotsa Iesusec, Habil dei eçan eure senharra, eta athor huna.
Ihardets ceçan emazteac eta erran cieçón, Eztiát senharric.
Diotsa Iesusec, Vngui erran dun, Eztiát senharric.
Ecen borz senhar vkan ditun, eta orain dunana, eztun hire senhar:
hori eguiaz erran dun.
Diotsa emazteac, Iauna, badiacussát ecen Propheta aicela hi.
Gure aitéc mendi hunetan adoratu vkan dié:
eta çuec dioçue ecen Ierusalemen dela lekua non adoratu behar baita.
Diotsa Iesusec, Emazteá, sinhets neçan ni, ecen ethorten dela orena noiz ezpaituçue mendi hunetan ez Ierusalemen adoraturen Aita.
Çuec adoratzen duçue eztaquiçuena, guc adoratzen dinagu daquiguna:
ecen saluamendua Iuduetaric dun.
Baina ethorten dun orena, eta orain dun, noiz adoraçale eguiazcoéc adoraturen baitute Aita spirituz eta eguiaz:
ecen Aita-ere halaco adoraçalén galdez diagon.
Iaincoa dun Spiritu:
eta hura adoratzen dutenéc, spirituz eta eguiaz adoratu behar diné.
Diotsa emazteac, Baceaquiat ecen Messiasa ethorteco dela, Christ deitzen dena, harc dathorrenean declaraturen dirauzquiguc gauça guciac.
Diotsa Iesusec, Ni naun hura, hirequin minço naicena.
Eta bizquitartean ethor citecen haren discipuluac, eta mirets ceçaten nola emazte batequin minço cen:
badaric-ere nehorc etzieçón erran, Ceren galdez ago?
edo, Cer minço aiz horrequin?
Vtzi ceçan bada bere vncia emazteac, eta ioan cedin hirira, eta erran ciecén leku hartaco gendey.
Çatozte, ikussaçue guiçon-bat ceinec erran baitrauzquit eguin ditudan gauça guciac:
ezta haur Christ?
Ilki citecen bada hiritic, eta ethor citecen harengana.
Eta bizquitartean othoitz eguiten ceraucaten discipuluéc, cioitela, Magistrua, ian eçac.
Baina harc erran ciecén, Nic viandabat dut iateco, çuec eztaquiçuenic.
Erraiten çuten bada discipuluéc elkarren artean, Nehorc ekarri othe drauca iatera?
Dioste Iesusec, Ene viandá da eguin deçadan ni igorri nauenaren vorondatea, eta acaba deçadan haren obrá.
Eztuçue çuec erraiten, Oraino laur hilebethe dirade, eta vztá ethorriren da?
Huná, erraiten drauçuet, goititzaçue çuen beguiac, miraitzaçue bazterrac, ecen ia churitu dirade vztaren biltzeco.
Eta vztá biltzen duenac, sari recebitzen du, eta biltzen du fructua vicitze eternaleracotzát:
ereiten duenac bozcario duençát, bayeta biltzen duenac-ere.
Ecen hunetan erran haur eguiazco da, Bat da ereiten duena, eta bercebat biltzen duena.
Nic igorri çaituztet nekatu etzaretenaren biltzera:
berceac nekatu içan dirade, eta çuec hayén trabailluan sarthu içan çarete.
Eta hiri hartaco Samaritanoetaric anhitzec sinhets ceçaten hura baithan, emazte testificatu çuenaren erranagatic, cioela, Eguin dudan gucia erran draut.
Ethorri ciradenean bada Samaritanoac, othoitz eguin cieçoten hequin egon ledin:
eta egon cedin han bi egun.
Eta anhitzez guehiagoc sinhets ceçaten beraren hitzagatic.
Eta emazteari erraiten ceraucaten, Eztinagu goitiric hire erranagatic sinhesten:
ecen gueuroc ençun dinagu, eta baceaquinagu ecen haur dela eguiazqui Christ munduaren Saluadorea.
Eta bi egunen buruän parti cedin handic, eta ioan cedin Galilearát.
Ecen Iesusec berac testifica ceçan, ecen Propheta batec bere herrian ohoreric eztuela.
Bada ethorri içan cenean Galileara, recebi ceçaten Galileanoec, bestán Ierusalemen eguin cituen gauça guciac ikussiric:
ecen hec-ere ethorri içan ciraden bestara.
Ethor cedin bada Iesus berriz Cana Galileaco hirira, non eguin vkan baitzuen vra mahatsarno.
Eta cen gorte iaun-bat, ceinen semea baitzén eri Capernaumen.
Haur, encunic ecen Iesus ethorri cela Iudeatic Galileara, ioan cedin harengana, eta othoitz eguin cieçon iauts ledin, eta senda lieçón bere semea:
ecen hiltzera cioan.
Erran cieçón orduan Iesusec, Signoac eta miraculuac ikus ezpaditzaçue, ezteçaqueçue sinhets.
Diotsa gorte iaun harc, Iauna, iautsi adi ene semea hil dadin baino lehen.
Diotsa Iesusec, Habil:
hire semea vici duc.
Eta sinhets ceçan guiçonac Iesusec erran ceraucan hitza eta ioan cedin.
Eta ia hura iausten cela bere cerbitzariac bat cequizquion, eta conta cieçoten, cioitela, Hire semea vici duc.
Orduan galdeguin ciecén, cer orenez hobequi eriden içan cen:
eta erran cieçoten, Atzo çazpi orenetan vtzi cian helgaitzac.
Eçagut ceçan bada aitác ecen oren hartan cela Iesusec erran ceraucana, Hire semea vici duc.
Eta sinhets ceçan berac, eta haren etche guciac.
Bigarren signo haur berriz eguin ceçan Iesusec ethorri içan cenean Iudeatic Galileara.
