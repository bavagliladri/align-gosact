Cen bada Lazaro deitzen cen guiçombat eri, Bethaniaco, Mariaren eta Martha haren ahizparen burguco.
(Eta Maria haur cen Iauna vnguentuz vnctatu çuena, eta haren oinac bere adatseco biloez ichucatu cituena:
ceinen anaye Lazaro baitzen eri) Igor ceçaten bada hunen arrebéc harengana, cioitela, Iauna, huná, hic maite duana, eri duc.
Eta hori ençunic Iesusec erran ceçan, Eritassun hori ezta heriotara, baina Iaincoaren gloriatan, eritassun harçaz Iaincoaren Semea glorifica dadinçat.
Eta cituen maite Iesusec Martha, eta haren ahizpá, eta Lazaro.
Bada ençun çuenean ecen eri cela, bi egun egon cedin, orduan non baitzén leku hartan.
Guero horren ondoan erran ciecén discipuluey, Goacen Iudearát berriz.
Diotsate discipuluéc, Magistruá, orain ciabiltzan Iuduac hi lapidatu nahiz, eta berriz hara ioaiten aiz?
Ihardets ceçan Iesusec, Egunean eztira hamabi oren?
baldin nehor egunaz ebil badadi, ezta behaztopatzen:
ecen mundu hunetaco arguia ikusten du.
Baina baldin nehor ebil badadi gauaz, behaztopatzen da:
ecen arguiric ezta hura baithan.
Gauça hauc erraiten ditu, eta guero dioste, Lazaro gure adiquisdea lo datza, baina banoa iratzar deçadan.
Erran cieçoten bada bere discipuléc, Iauna, baldin lo badatza sendaturen duc.
Eta haur erran ceçan Iesusec haren herioaz:
eta hec vste çuten lozco lokartzeaz erraiten çuela.
Orduan bada erran ciecén Iesusec claroqui, Lazaro hil da:
Eta aleguera naiz çuengatic (sinhets deçaçuençat) ceren ezpainincén han:
baina goacen harengana.
Erran ciecén bada Thomas Didymus deitzen denac discipulu laguney, Goacen gu-ere horrequin hil gaitecençát.
Ethor cedin bada Iesus, eta eriden ceçan hura ia laur egun çuela monumentean cela.
Cen bada Bethania hurbil Ierusalemeren hamaborz stadioren inguruä:
Eta Iuduetaric anhitz ethor citecen Marthagana eta Mariagana, hec consola litzatençát bere anayeaz.
Marthac bada ençun ceçanean Iesus ethorten cela, aitzinera ilki cequión:
eta Maria etchean iarriric cegoen.
Erran cieçón bada Marthac Iesusi, Iauna, baldin içan bahinz hemen, ene anaye etzuqueán hil:
Baina orain-ere baceaquiat ecen cer-ere galde eguinen baitraucac Iaincoari, emanen drauala hiri.
Diotsa Iesusec, Resuscitaturen dun hire anaye.
Diotsa Marthac, Baceaquiat ecen resuscitaturen dela resurrectionean, azquen egunean.
Erran cieçón Iesusec, Ni naun resurrectionea eta vicitzea:
ni baithan sinhesten duena, baldin hil içan badere vicico dun:
Eta nor-ere vici baita, eta sinhesten baitu ni baithan, seculan eztun hilen.
Sinhesten dun haur?
Erraiten drauca, Bay, Iauna, nic diat sinhesten ecen hi aicela Christ Iaincoaren Seme mundura ethorteco cena.
Eta haur erranic, ioan cedin, eta secretuqui dei ceçan Maria bere ahizpá, cioela, Magistrua dun hemen, eta deitzen au.
Hura, hori ençun duenean, iaiquiten da fitetz, eta ethorten da harengana.
Ecen oraino etzén ethorri Iesus burgura:
baina cen Marthac encontratu çuen lekuan.
Orduan harequin etchean ciraden Iuduac, eta hura consolatzen çutenac, ikussiric ecen Maria hain fitetz iaiqui, eta ilki cela, iarreiqui cequizquion hari, cioitela, Monumentera ioaiten da, han nigar daguiançat.
Bada Mariac, ethor cedinean Iesus cen lekura, hura ikussiric, egotz ceçan bere buruä haren oinetara, ciotsala, Iauna, baldin içan bahinz hemen, etzuqueán hil ene anaye.
Iesusec bada ikus ceçanean hura nigarrez legoela, eta harequin ethorri ciraden Iuduac nigarrez leudela, spirituz mouituric trubla ceçan bere buruä:
Eta erran ceçan, Non eçarri duçue?
Erraiten draucate, Iauna, athor eta ikussac.
Eta nigar eguin ceçan Iesusec.
Erran ceçaten bada Iuduéc, Horra nola maite çuen.
Eta hetaric batzuc erran ceçaten, Ecin eguin ciroqueen itsuaren beguiac irequi dituen hunec, haur-ere hil ezladin?
Iesus bada berriz bere baithan mouitzen cela, ethorten da monumentera, eta lecea cen, eta harribat haren gainera, eçarria.
Dio Iesusec, Altcha eçaçue harria.
Diotsa Marthac, hil içan cenaren arrebác, Iauna, kirestu duc gaurguero:
ecen laur egunetacoa duc.
Diotsa Iesusec, Eztraunat erran, ecen baldin sinhets badeçan ikussiren dunala Iaincoaren gloria?
Ken ceçaten bada harria, hila eçarri içan cen lekutic.
Orduan Iesusec altchaturic goiti beguiac, erran ceçan, Aitá, esquerrac emaiten drauzquiat, ceren ençun bainauc:
Eta nic baniaquián ecen bethi ençuten nauala:
baina inguru dagoen gendetzeagatic erran diát, sinhets deçatençat ecen hic igorri nauala.
Eta hauc erranic, voz goraz oihu eguin ceçan, Lazaro, athor campora.
Eta hil içan cena ilki cedin, escuac eta oinac lothuraz lothuac cituela:
eta haren beguithartea crobitchet batez cen estalia.
Dioste Iesusec, Lacha eçaçue eta vtzi eçaçue ioaitera.
Bada Iudu Mariagana ethorri ciradenetaric, eta Iesusec eguin cituen gauçác ikussi cituztenetaric anhitzec sinhets ceçaten hura baithan.
Baina hetaric batzu ioan citecen Phariseuetara, eta erran cietzen hæy Iesusec eguin cituen gauçác.
Orduan bil ceçaten Sacrificadore principaléc eta Phariseuéc conseillua, eta erraiten çuten, Cer eguiten dugu, ecen guiçon hunec anhitz signo eguiten du.
Baldin hunela vtzi badeçagu, guciéc sinhetsiren duté hori baithan:
eta ethorriren dirade Romanoac, eta arrasaturen duté bay gure lekua, bay nationea.
Orduan hetaric batec, Caiphasec, cein baitzén vrthe hartaco Sacrificadore subirano, erran ciecén, Çuec eztaquiçue deus:
Eta eztuçue pensatzen ecen probetchu dugula, guiçombat hil dadin populuagatic, eta natione gucia gal eztadin.
Eta haur bere burutic etzeçan erran:
baina nola baitzén vrthe hartaco Sacrificadore subirano, prophetiza ceçan ecen Iesusec hil behar luela nationeagatic.
Eta ez solament natione harengatic, baina are Iaincoaren haour barreyatuac bil litzançát batetara Bada egun harçaz gueroztic consultatzen çutén elkarrequin hura hil leçatençát.
Iesus bada guehiagoric etzabilan aguerriz Iuduén artean:
baina ioan cedin handic desertuaren aldeco comarcarát, Ephraim deitzen den hirira:
eta han egoiten cen bere discipuluequin.
Eta cen hurbil Iuduén bazcoa, eta igan cedin anhitz Ierusalemera comarca hartacoric bazco aitzinean, purifica litecençat.
Bada Iesusen bilha çabiltzan, eta elkarren artean erraiten çutén, templean leudela, Cer irudi çaiçue, ecen eztela ethorriren bestara?
Eta eman ceçaten Sacrificadore principaléc eta Phariseuéc manamendu, baldin nehorc eçagutzen balu non licén, eracuts leçan, hatzaman leçatençát.
