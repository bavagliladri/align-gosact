Eta Sabbath azquencean asteco lehen arguitu behar cen egunean, Maria Magdalena eta Maria bercea ethor citecen sepulchrearen ikustera.
Eta huná, lur ikaratze handibat eguin cedin:
ecen Iaunaren Aingueruä iauts cedin cerutic, eta ethorriric aldara ceçan harria borthatic, eta iarriric cegoen haren gainean.
Eta cen haren ikartzea chistmista beçala, eta haren abillamendua churi elhurra beçala.
Eta haren beldurrez, ici citecen goardác, eta hilac beçalaca citecen.
Baina ihardesten çuela Aingueruäc erran ciecén emaztey, Çuec eztuçuela beldurric:
ecen badaquit Iesus crucificatu içan denaren bilha çabiltzatela:
Ezta hemen:
ecen resuscitatu içan da, erran çuen beçala:
çatozte ikussaçue Iauna eçarri içan cen lekua.
Eta bertan ioanic erreçue haren discipuluey, ecen resuscitatu dela:
eta huná, çuen aitzinean doa Galileara:
han hura ikussiren duçue.
Huná, erran drauçuet.
Eta bertan partituric monumentetic iciapen eta bozcario handirequin, laster eguin ceçaten haren discipuluey declaratzera.
Baina hec haren discipuluey declaratzera cioacela, huná, Iesus aitzinera ethor cequien, cioela, Vngui hel daquiçuela.
Eta hec hurbilduric lot cequiztén haren oiney, eta adora ceçaten hura.
Orduan dioste Iesusec, Eztuçuela beldurric:
çoazte, declara ieceçue ene anayey, doacen Galileara:
eta han ikussiren nauté.
Hec partitu eta, huná, goardetaric batzu ethor citecen hirira, eta declara cietzén Sacrificadore principaley eguin içan ciraden gauça guciac.
Orduan bilduric Ancianoequin, eta conseillu harturic, diru somma ona eman ciecén gendarmesey:
Cioitela, Erraçue, Haren discipuluéc gauaz ethorriric, hura ebatsi vkan duté gu lo gaunçala.
Eta baldin hori gobernadoreac ençun badeça, guc sinhets eraciren draucagu, eta eguitecotaric idoquiren çaituztegu.
Eta hec diruä harturic eguin ceçaten iracatsi içan ciraden beçala:
eta publicatu içan da propos haur Iuduén artean egungo egunerano.
Baina hameca discipuluac ioan citecen Galilearát, mendira, non ordenatu baitzarauen Iesusec.
Eta hura ikussiric adora ceçaten:
eta batzuc duda ceçaten.
Eta hurbilduric Iesus minça cequién, cioela, Eman içan çait niri bothere gucia ceruän eta lurrean.
Çoazte bada eta iracats itzaçue gende guciac:
batheyatzen dituçuela Aitaren eta Semearen eta Spiritu sainduaren icenean:
Iracasten dituçuela nic manatu drauçuedan guciaren beguiratzen:
eta huná, ni çuequin naiz bethiere munduaren finerano.
Amen.
