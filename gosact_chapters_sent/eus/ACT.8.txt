Eta Saul consent cen haren hiltzean.
Eta eguin cedin dembora hartan persecutione handi Ierusalemen cen Eliçaren contra:
eta guciac barreya citecen Iudeaco eta Samariaco comarquetarát, salbu Apostoluac.
Eta eraman ceçaten Esteben ohorztera Iaincoaren beldurra çuten guiçon batzuc, eta nigar handi eguin ceçaten haren gainean.
Eta Saulec deseguiten çuen Eliçá, etchez etche sartzen cela:
eta tiratuz bortchaz guiçonac eta emazteac presoindeguian eçarten cituen.
Bada barreyatu içan ciradenac baçabiltzan hara huna, Iaincoaren hitza denunciatzen çutela.
Eta Philippec iautsiric Samariaco hiri batetara, predica ciecén Christ.
Eta populua gogo batez behatzen çayon Philippec erraiten çuenari, ençuten eta ikusten cituztela eguiten cituen signoac.
Ecen spiritu satsuác, heçaz eduquiten ciradenetaric anhitzetaric ilkiten ciraden, ocengui oihuz ceudela:
eta anhitz paralytico eta maingu senda cedin.
Eta alegrança handi eguin cedin hiri hartan.
Eta Simon deitzen cen guiçombat cen, lehendanic hirian encantamenduz vsatzen çuenic, eta Samariaco populua encantatu çuenic, cioela bere buruäz cembeit personage handi cela.
Ceini behatzen baitzaizquión chipienetic handieneranoco guciac, cioitela, Haur da Iaincoaren verthute handi hura.
Eta hari beha çaizcan ceren dembora lucez encantamenduz adimendutaric erauci baitzituen.
Baina Philippe sinhetsi çutenean, ceinec denuntiatzen baitzituen Iaincoaren resumari eta Iesus Christen icenari appertenitzen çaizcan gauçác, batheyatzen ciraden bay guiçonac bay emazteac.
Eta Simonec berac-ere sinhets ceçan, eta batheyatuz gueroztic Philipperen aldetic etzén higuitzen:
eta eguiten ciraden signoac eta verthuteac ikusten cituenean, spantatzen cen.
Eta ençun çutenean Ierusalemen ciraden Apostoluéc, nola Samariac recebitu çuen Iaincoaren hitza, igor citzaten hetara Pierris eta Ioannes.
Hauc hara iautsi içan ciradenean othoitz eguin ceçaten hecgatic, recebi leçatençát Spiritu saindua.
(Ecen oraino hetaric batetara-ere etzén iautsi içan, baina solament batheyatuac ciraden Iesus Iaunaren icenean) Guero paussa citzaten escuac hayén gainean, eta recebi ceçaten Spiritu saindua.
Orduan ikussiric Simonec ecen Apostoluen escuen paussatzez emaiten cela Spiritu saindua, diru presenta ciecén.
Erraiten çuela, Indaçue niri-ere bothere hori, nori-ere escuac gainean paussaturen baitrautzat, recebi deçan Spiritu saindua.
Baina Pierrisec erran cieçón, Hire diruä hirequin gal dadila, ceren estimatu baituc Iaincoaren dohaina dirutan conquestatzen dela.
Eztuc hic parteric ez heretageric eguiteco hunetan:
ecen hire bihotza eztuc chuchen Iaincoaren aitzinean.
Emendadi bada eure malitia horretaric, eta Iaincoari othoitz eguióc, eya, aguian barka lequidianez eure bihotzeco pensamendua.
Ecen behaçun gucizco karminean, eta iniquitatezco estecailluan aicela badiacussát.
Orduan ihardesten çuela Simonec erran ceçan, Othoitz eguioçue çuec enegatic Iaunari, erran dituçuen gaucetaric batre guertha eztaquidançát, Hec bada testificaturic eta denuntiaturic Iaunaren hitza, itzul citecen Ierusalemera, eta anhitz Samaritanoén burgutan Euangelioa predica ceçaten.
Guero Iaunaren Aingueruä minça cequión Philipperi, cioela, Iaiqui adi, eta habil Egu-erdi alderát, Ierusalemetic Gazara iausten den bidera:
hura duc desert:
Eta iaiquiric ioan cedin, eta huná, guiçon Ethiopiano Eunuchobat, Ethiopianoén reguina Candaceren azpian manamendu gucia çuenic, cein baitzén haren onhassun guciaren gaineco:
eta ethorri içan cen adoratzera Ierusalemera:
Eta itzultzen cen iarriric cegoela bere carriot gainean, eta iracurtzen çuen Esaias prophetá.
Orduan erran cieçón Spirituac Philipperi, Hurbil adi, eta hers aquio carriot horri.
Eta Philippec laster eguinic ençun ceçan hura, iracurtzen çuela Esaias prophetá:
eta erran cieçón, Baina aditzen duc iracurtzen duana?
Eta harc dio, Eta nola ahal neçaque, baldin norbeitec guida ezpaneça?
Eta othoitz eguin cieçon Philipperi iganic iar ledin harequin.
Eta Scripturaco passage iracurtzen çuena, haur cen, Ardibat beçala heriotzera eraman içan da:
eta nola bildots-bat motzen duenaren aitzinean mutu baita, hala eztu irequi vkan bere ahoa Haren beheratzean haren iugemendua goratu içan da:
baina haren irautea norc contaturen du?
ecen altchatzen da lurretic haren vicia.
Eta ihardesten ceraucala Eunuchoac Philipperi, erran ceçan, Othoitz eguiten drauat, norçaz Prophetác erraiten du haur?
bere buruäz, ala cembeit bercez?
Orduan irequiric Philippec bere ahoa eta hassiric Scriptura hunetaric denuntia cieçon Iesus.
Eta bidean ioaiten ciradela, ethor citecen vr batetara:
orduan dio Eunuchoac, Huna vra:
cerc empatchatzen nau batheyatu içatetic?
Eta mana ceçan carriota gueldin ledin:
eta iauts citecen biac vrera, Philippe eta Eunuchoa:
eta batheya ceçan hura.
Eta igan ciradenean vretic, Iaunaren Spirituac harrapa ceçan Philippe, eta guehiagoric etzeçan ikus hura Eunuchoac:
eta bere bideaz ioaiten cen alegueraric.
Baina Philippe eriden cedin Azot-en:
eta iragaitean predica ceçan Euangelioa hiri gucietan Cesareara hel leiteno.
