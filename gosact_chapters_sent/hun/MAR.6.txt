És kiméne onnét, és méne az õ hazájába,  és követék õt az õ tanítványai.
És a mint eljött vala a szombat, tanítani kezde a zsinagógában; és sokan, a kik õt hallák, elálmélkodának vala, mondván:  Honnét vannak ennél ezek?
És mely bölcsesség az, a mi néki adatott, hogy ily csodadolgok is történnek általa?
Avagy nem ez-é az az ácsmester, Máriának a fia, Jakabnak, Józsénak, Júdásnak és Simonnak pedig testvére?
És nincsenek-é itt közöttünk az õ nõtestvérei is?
És megbotránkoznak vala õ benne.
Jézus pedig monda nékik: Nincs próféta tisztesség nélkül csak a maga hazájában, és a rokonai között és a maga házában.
Nem is tehet vala ott semmi csodát, csak nehány beteget gyógyíta meg, rájok vetvén kezeit.
És csodálkozik vala azoknak hitetlenségén.
Aztán köröskörül  járja vala a falvakat, tanítván.
Majd magához szólítá a tizenkettõt,  és kezdé õket kiküldeni  kettõnként, és ada nékik hatalmat a tisztátalan lelkeken.
És megparancsolá nékik, hogy az útra semmit ne vigyenek egy pálczán kívül; se táskát, se kenyeret, se pénzt az övükben;
Hanem kössenek sarut, de két ruhát ne öltsenek.
És monda nékik: A hol valamely házba bementek, ott  maradjatok mindaddig, a míg tovább mentek onnét.
A kik pedig nem fogadnak titeket, sem nem hallgatnak rátok, onnét kimenvén, verjétek le a port lábaitokról, bizonyságul õ ellenök.
Bizony mondom néktek: Sodomának vagy Gomorának tûrhetõbb lesz a dolga az ítélet napján, mint annak a városnak.
Kimenvén azért, prédikálják vala, hogy térjenek meg.
És sok ördögöt ûznek vala ki, és olajjal  sok beteget megkennek és meggyógyítnak vala.
És meghallá ezeket Heródes király (mert nyilvánvalóvá lõn az õ neve) és monda: Keresztelõ János támadt  fel a halálból és azért mûködnek benne ez erõk.
Némelyek azt mondják vala, hogy Illés õ; mások meg azt mondják vala, hogy Próféta, vagy olyan, mint egy a próféták közül.
Heródes pedig ezeket hallván, monda: A kinek én fejét vétetém, az a János ez; õ támadt fel a halálból.
Mert maga Heródes fogatta el és vettette vala börtönbe Jánost, Heródiás miatt, Fülöpnek, az õ testvérének felesége miatt, mivelhogy azt vette vala feleségül.
Mert János azt mondá Heródesnek: Nem szabad néked  a testvéred feleségével élned.
Heródiás pedig ólálkodik vala utána, és meg akarja vala õt ölni; de nem teheté.
Mert Heródes fél vala Jánostól, igaz és szent embernek ismervén õt, és oltalmazá õt; és ráhallgatván, sok dologban követi, és örömest hallgatja vala õt.
De egy alkalmatos nap jöttével, mikor Heródes a maga születése ünnepén nagyjainak, vezéreinek és Galilea elõkelõ embereinek lakomát ad vala, És ennek a Heródiásnak a leánya beméne és tánczola, és megtetszék Heródesnek és a vendégeknek, monda a király a leánynak: Kérj tõlem, a mit akarsz, és megadom néked.
És megesküvék néki, hogy: Bármit kérsz tõlem, megadom néked, még ha országom  felét is.
Az pedig kimenvén, monda az õ anyjának: Mit kérjek?
Ez pedig mondja: A Keresztelõ János fejét.
És a királyhoz nagy sietve azonnal bemenvén, kéré õt mondván: Akarom, hogy mindjárt add ide nékem a Keresztelõ János fejét egy tálban.
A király pedig noha igen megszomorodék, eskûje és a vendégek miatt nem akará õt elutasítani.
És azonnal hóhért küldvén a király, megparancsolá, hogy hozzák el annak fejét.
Ez pedig elmenvén, fejét vevé annak a börtönben, és elõhozá a fejét egy tálban és adá a leánynak; a leány pedig az anyjának adá azt.
A tanítványai pedig, a mikor ezt meghallották vala, eljövének, és elvivék a testét, és sírba tevék.
És az apostolok  összegyûlekezének Jézushoz, és elbeszélének néki mindent, azt is, a miket cselekedtek, azt is, a miket tanítottak vala.
Õ pedig monda nékik: Jertek el csupán ti magatok valamely puszta helyre és pihenjetek meg egy kevéssé.
Mert sokan valának a járó-kelõk, és még evésre sem volt alkalmas idejök.
És elmenének hajón egy puszta helyre csupán õ magok.
A sokaság pedig meglátá õket, a mint mennek vala, és sokan megismerék õt; és minden városból egybefutának oda gyalog, és megelõzék õket, és hozzá gyülekezének.
És kimenvén Jézus nagy sokaságot láta,  és megszáná õket, mert olyanok valának, mint a pásztor nélkül való juhok.
És kezdé õket sokra tanítani.
Mikor pedig immár nagy idõ vala, hozzámenvén az õ tanítványai mondának: Puszta ez a hely, és immár nagy idõ van: Bocsásd el õket, hogy elmenvén a körülfekvõ majorokba és falvakba, vegyenek magoknak kenyeret; mert nincs mit enniök.
Õ pedig felelvén, monda nékik: Adjatok nékik ti enniök.
És mondának néki: Elmenvén, vegyünk-é kétszáz pénz árú kenyeret, hogy enni adjunk nékik?
Õ pedig monda nékik: Hány kenyeretek van?
Menjetek és nézzétek meg.
És megtudván, mondának: Öt, és két halunk.
És parancsolá nékik, hogy ültessenek le mindenkit csoportonként a zöld pázsitra.
Letelepedének azért szakaszonként, százával és ötvenével.
Õ pedig vette vala az öt kenyeret és a két halat, és  az égre tekintvén, hálákat ada; és megszegé a kenyereket és adá tanítványainak, hogy tegyék azok elé; és a két halat is elosztá mindnyájok között.
Evének azért mindnyájan, és megelégedének;
És maradékot is szedének fel tizenkét tele kosárral, és a halakból is.
A kik pedig a kenyerekbõl ettek, mintegy ötezeren valának férfiak.
És  azonnal kényszeríté tanítványait, hogy hajóba szálljanak, és menjenek át elõre a túlsó partra Bethsaida felé, a míg õ a sokaságot elbocsátja.
Minekutána pedig elbocsátotta õket, fölméne a hegyre imádkozni.
És mikor beesteledék, a hajó a tenger közepén vala, õ pedig egymaga a szárazon.
És látá õket, a mint veszõdnek az evezéssel; mert a szél szembe fú vala velök; és az éj negyedik szakában hozzájuk méne a tengeren járva; és el akar vala haladni mellettük.
Azok pedig látván õt a tengeren járni, kisértetnek vélték, és felkiáltának;
Mert mindnyájan látják vala õt és megrémülének.
De õ azonnal megszólítá õket, és monda nékik: Bízzatok; én vagyok, ne féljetek.
Ekkor beméne hozzájuk a hajóba, és elállt  a szél; õk pedig magukban szerfölött álmélkodnak és csodálkoznak vala.
Mert nem okultak a kenyereken, mivelhogy a szívök meg vala keményedve.
És átkelve, eljutának a Genezáret földére, és kikötének.
De mihelyt kiszálltak a hajóból, azonnal megismerék õt, És azt az egész környéket befutván, kezdék a betegeket a nyoszolyákon ide-oda hordozni, a merre hallják vala, hogy õ ott van.
És a hová bemegy vala a falvakba vagy városokba vagy majorokba, a betegeket letevék a piaczokon, és kérik vala õt, hogy legalább a ruhája szegélyét illethessék.
És valahányan csak illeték,  meggyógyulának.
