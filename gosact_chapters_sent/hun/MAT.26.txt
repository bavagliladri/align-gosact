És mikor mindezeket a beszédeket elvégezte vala Jézus, monda az õ tanítványainak: Tudjátok, hogy két nap mulva a husvétnak  ünnepe lészen, és az embernek Fia  elárultatik, hogy megfeszíttessék.
Akkor egybegyûlének a fõpapok, az írástudók és a nép vénei a fõpap házába, a kit Kajafásnak hívtak, És tanácsot tartának, hogy Jézust álnoksággal megfogják és megöljék.
De azt mondják vala: Ne az ünnepen: hogy zendülés ne legyen a nép között.
És mikor Jézus Bethániában, a poklos Simon házánál vala, Méne õ hozzá egy asszony, a kinél vala drága kenetnek alabástrom szelenczéje, és az õ fejére tölté, a mint az asztalnál ül vala.
Látván pedig ezt az õ tanítványai, bosszankodának, mondván: Mire való ez a tékozlás?
Mert eladhatták volna ezt a kenetet nagy áron, és adhatták volna a szegényeknek.
Mikor pedig ezt eszébe vette Jézus, monda nékik: Miért bántjátok ezt az asszonyt? hiszen jó dolgot cselekedett én velem.
Mert a  szegények mindenkor veletek lesznek, de én nem leszek mindenkor veletek.
Mert hogy õ ezt a kenetet testemre töltötte, az én temetésemre nézve cselekedte azt.
Bizony mondom néktek: Valahol az egész világon prédikáltatik az evangyéliom, a mit ez én velem cselekedék, az is hirdettetik az õ emlékezetére.
Akkor a tizenkettõ közül egy, a kit Iskariótes Júdásnak hívtak, a fõpapokhoz  menvén, Monda:  Mit akartok nékem adni, és én kezetekbe adom õt?
Azok pedig rendelének néki harmincz ezüst pénzt.
És ettõl fogva alkalmat keres vala, hogy  elárulja õt.
A kovásztalan  kenyerek elsõ napján pedig Jézushoz menének a tanítványok, mondván: Hol akarod, hogy megkészítsük néked ételedre a  husvéti bárányt?
Õ pedig monda: Menjetek el a városba ama bizonyos emberhez, és ezt mondjátok néki: A Mester üzeni: Az én idõm közel van; nálad tartom meg a husvétot tanítványaimmal.
És úgy cselekedének a tanítványok, a mint Jézus parancsolta vala nékik; és elkészíték a husvéti bárányt.
Mikor pedig beestveledék, letelepszik  vala a tizenkettõvel, És a mikor esznek vala, monda: Bizony mondom néktek, ti közületek egy elárul engem.
És felettébb megszomorodva, kezdék mindannyian mondani néki: Én vagyok-é az, Uram?
Õ pedig felelvén, monda: A ki velem együtt mártja kezét a tálba, az árul el engem.
Az embernek Fia jóllehet elmegyen, a mint meg van írva felõle, de jaj annak az embernek, a ki az embernek Fiát elárulja; jobb volna annak az embernek, ha nem született volna.
Megszólalván Júdás is, a ki elárulja vala õt, monda: Én vagyok-é az, Mester?
Monda néki: Te mondád.
Mikor pedig evének, vevé Jézus a kenyeret és hálákat adván, megtöré és adá a tanítványoknak, és monda: Vegyétek, egyétek;  ez az én testem.
És vevén a poharat és hálákat adván, adá azoknak, ezt mondván: Igyatok ebbõl mindnyájan;
Mert ez az én  vérem, az új szövetségnek vére, a mely sokakért kiontatik bûnöknek bocsánatára.
Mondom pedig néktek, hogy: Mostantól fogva nem iszom a szõlõtõkének ebbõl a termésébõl mind ama napig, a mikor újan iszom azt veletek az én Atyámnak országában.
És  dícséretet énekelvén,  kimenének az olajfák hegyére.
Akkor monda nékik Jézus: Mindnyájan ezen az éjszakán megbotránkoztok én bennem.
Mert meg van írva: Megverem  a pásztort, és elszélednek a nyájnak juhai.
De föltámadásom után elõttetek megyek  majd Galileába.
Péter pedig felelvén, monda néki: Ha mindnyájan megbotránkoznak is te benned, én soha meg nem botránkozom.
Monda néki Jézus: Bizony mondom néked, ezen az éjszakán, mielõtt megszólal a kakas,  háromszor megtagadsz engem.
Monda néki Péter: Ha meg kell is veled halnom, meg nem tagadlak téged.
Hasonlóképen szólnak vala a  többi tanítványok is.
Akkor elméne Jézus velök egy helyre,  a melyet Gecsemánénak hívtak, és monda a tanítványoknak: Üljetek le itt, míg elmegyek és amott imádkozom.
És maga mellé vévén Pétert és Zebedeusnak két fiát,  kezde szomorkodni és gyötrõdni.
Ekkor monda nékik: Felette igen szomorú az én lelkem mind halálig! maradjatok itt és  vigyázzatok én velem.
És egy kissé elõre menve, arczra borula, könyörögvén  és mondván: Atyám! ha lehetséges, múljék el tõlem e  pohár; mindazáltal ne úgy legyen a mint én akarom, hanem a mint te.
Akkor méne a tanítványokhoz és aluva találá õket, és monda Péternek: Így nem birtatok vigyázni velem egy óráig sem!?
Vigyázzatok és imádkozzatok, hogy kísértetbe ne essetek; mert jóllehet a lélek kész, de a  test erõtelen.
Ismét elméne másodszor is, és könyörge, mondván: Atyám! ha el nem múlhatik tõlem e pohár, hogy ki ne igyam, legyen meg a te akaratod.
És mikor visszatér vala, ismét aluva találá õket; mert megnehezedtek vala az õ szemeik.
És ott hagyva õket, ismét elméne és imádkozék harmadszor,  ugyanazon beszéddel szólván.
Ekkor méne az õ tanítványaihoz, és monda nékik: Aludjatok immár és nyugodjatok.
Ímé, elközelgett az óra, és az embernek Fia a bûnösök kezébe adatik.
Keljetek fel, menjünk!
Ímé elközelgett, a ki engem elárul.
És még mikor beszél vala,  ímé Júdás, egy a tizenkettõ közül, eljöve és vele együtt sok nép fegyverekkel és fustélyokkal, a fõpapoktól és a nép véneitõl.
A ki pedig õt elárulja vala, jelt ada nékik, mondván: A kit én majd megcsókolok, õ az, fogjátok meg õt.
És mindjárt Jézushoz lépvén, monda: Üdvöz légy Mester! és megcsókolá õt.
Jézus pedig monda néki: Barátom, miért jöttél?
Akkor hozzámenvén, kezeiket Jézusra veték és megfogák õt.
És ímé egyik azok közül, a kik a Jézussal valának, kinyújtván kezét, szablyáját kirántá, és a fõpap szolgáját megcsapván, levágá annak egyik fülét.
Akkor monda néki Jézus: Tedd helyére szablyádat; mert a kik fegyvert fognak,  fegyverrel kell veszniök.
Avagy azt gondolod-é, hogy nem kérhetném most az én Atyámat, hogy adjon ide mellém többet tizenkét sereg angyalnál?
De mi módon teljesednének be az írások, hogy így kell lenni?
Ugyanekkor monda Jézus a sokaságnak: Mint valami latorra, úgy jöttetek fegyverekkel és fustélyokkal, hogy megfogjatok engem?
Naponként nálatok ültem, tanítván a templomban, és nem fogtatok meg engem.
Mindez pedig azért lõn, hogy beteljesedjenek a próféták írásai.
Ekkor elhagyák õt a tanítványok mind, és elfutának.
Amazok pedig megfogván Jézust, vivék Kajafáshoz, a fõpaphoz, a  hol az írástudók és a vének egybegyûltek vala.
Péter pedig követi vala õt távolról egész a fõpap pitvaráig; és bemenvén, ott ül vala a szolgákkal, hogy lássa a végét.
A fõpapok pedig és a vének és az egész tanács hamis bizonyságot keresnek vala Jézus ellen, hogy megölhessék õt; És nem találának.
És noha sok hamis tanú jött vala elõ, még sem találának.
Utoljára pedig elõjövén két hamis tanú, Monda: Ez azt mondta: Leronthatom  az Isten templomát, és három nap alatt felépíthetem azt.
És fölkelvén a fõpap, monda néki: Semmit sem felelsz-é?
Micsoda tanúbizonyságot tesznek ezek ellened?
Jézus  pedig hallgat vala.
És felelvén a fõpap, monda néki: Az élõ Istenre kényszerítelek téged, hogy mondd meg nékünk, ha te vagy-é a Krisztus, az Istennek Fia?
Monda néki Jézus: Te mondád.
Sõt mondom néktek: Mostantól fogva meglátjátok  az embernek Fiát ülni az Istennek hatalmas jobbján, és eljõni az égnek felhõiben.
Ekkor a fõpap megszaggatá a maga ruháit, és monda:  Káromlást szólott.
Mi szükségünk van még bizonyságokra?
Ímé most hallottátok az õ káromlását.
Mit gondoltok?
Azok pedig felelvén mondának: Méltó  a halálra.
Akkor  szemébe köpdösének és arczul csapdosák õt, némelyek pedig botokkal verék, Mondván: Prófétáld meg nékünk Krisztus, kicsoda az, a ki üt téged?
Péter pedig künn  ül vala az udvaron, és hozzá menvén egy szolgálóleány, monda: Te is a Galileabeli Jézussal valál.
Õ pedig mindenkinek hallatára megtagadá, mondván: Nem tudom, mit beszélsz.
Mikor pedig kiméne a tornáczra meglátá õt egy másik szolgálóleány, és monda az ott levõknek:
Ez is a názáreti Jézussal vala.
És ismét megtagadá esküvéssel, hogy: Nem is ismerem ezt az embert.
Kevés idõ múlva pedig az ott álldogálók menének hozzá, és mondának Péternek: Bizony te is közülök való vagy; hiszen a te beszéded is elárul téged.
Ekkor átkozódni és esküdözni kezde, hogy: Nem ismerem ezt az embert.
És a kakas azonnal megszólala.
És megemlékezék Péter a Jézus beszédérõl, ki ezt mondotta vala néki: Mielõtt  a kakas szólana, háromszor megtagadsz engem; és kimenvén onnan, keservesen síra.
