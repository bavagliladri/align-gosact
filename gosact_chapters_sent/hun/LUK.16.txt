Monda pedig az õ tanítványainak is: Vala egy gazdag ember, kinek vala egy sáfára; és az bevádoltaték nála, hogy javait eltékozolja.
Hívá azért azt, és monda néki: Mit hallok felõled?
Adj számot a te sáfárságodról; mert nem lehetsz tovább sáfár.
Monda pedig magában a sáfár: Mit míveljek, mivelhogy az én uram elveszi tõlem a sáfárságot?
Kapálni nem tudok; koldulni szégyenlek!
Tudom mit tegyek, hogy mikor a sáfárságtól megfosztatom, befogadjanak engem házaikba.
És magához hivatván az õ urának minden egyes adósát, monda az elsõnek: Mennyivel tartozol az én uramnak?
Az pedig monda: Száz bátus olajjal.
És monda néki: Vedd a te írásodat, és leülvén, hamar írj ötvent.
Azután monda másnak: Te pedig mennyivel tartozol?
Az pedig monda: Száz kórus búzával.
És monda annak: Vedd a te írásodat, és írj nyolczvanat.
És dícséré az úr a hamis sáfárt, hogy eszesen cselekedett, mert e világnak fiai eszesebbek a  világosságnak fiainál a maguk nemében.
Én is mondom néktek, szerezzetek magatoknak barátokat a hamis mammonból, hogy mikor meghaltok, befogadjanak benneteket az örök  hajlékokba.
A ki hû a kevesen,  a sokon is hû az; és a ki a kevesen hamis, a sokon is hamis az. azért a hamis mammonon hívek nem voltatok, ki bízná reátok az igazi [kincset]?
És ha a másén hívek nem voltatok, ki adja oda néktek, a mi a tiétek?
Egy szolga sem  szolgálhat két úrnak: mert vagy az egyiket gyûlöli és a másikat szereti; vagy az egyikhez ragaszkodik, és a másikat megveti.
Nem szolgálhattok az Istennek és a mammonnak.
Hallák pedig mindezeket a farizeusok is, kik pénzszeretõk valának; és csúfolák õt.
És monda nékik: Ti vagytok, a kik az emberek elõtt  magatokat megigazítjátok; de az Isten ismeri a  ti szíveteket: mert a mi az emberek közt magasztos, az Isten elõtt útálatos.
törvény és a próféták [Keresztelõ] Jánosig  [valának:] az idõtõl fogva az Istennek  országa hirdettetik, és mindenki erõszakkal tör abba.
Könnyebb pedig a mennynek és a  földnek elmúlni, hogynem a törvénybõl egy  pontocskának elesni.
Valaki elbocsátja  feleségét, és mást vesz el, paráználkodik; és valaki férjétõl elbocsátott asszonyt vesz feleségül, paráználkodik.
Vala pedig egy gazdag ember, és öltözik vala bíborba és patyolatba, mindennap dúsan vigadozván: És vala egy Lázár nevû koldus, ki az õ kapuja elé volt vetve, fekélyekkel tele.
És kíván vala megelégedni a morzsalékokkal, melyek hullanak vala a gazdagnak asztaláról; de az ebek is eljõvén, nyalják vala az õ sebeit.
Lõn pedig, hogy meghala a koldus, és viteték az angyaloktól az Ábrahám kebelébe; meghala pedig a gazdag is, és eltemetteték.
És a pokolban felemelé az õ szemeit, kínokban lévén, és látá Ábrahámot távol, és Lázárt annak kebelében.
És õ kiáltván, monda: Atyám Ábrahám! könyörülj rajtam, és bocsásd el Lázárt, hogy mártsa az õ ujjának hegyét vízbe, és hûsítse meg az én nyelvemet; mert gyötrettetem e  lángban.
Monda pedig Ábrahám: Fiam, emlékezzél meg róla, hogy te javaidat elvetted a te életedben, hasonlóképen Lázár is az õ bajait: most pedig ez vígasztaltatik, te pedig gyötrettetel.
És mindenekfelett, mi köztünk és ti közöttetek nagy közbevetés van, úgy, hogy a kik akarnának innét ti hozzátok általmenni, nem mehetnek, sem azok onnét hozzánk át nem jöhetnek.
Monda pedig amaz: Kérlek azért téged Atyám, hogy bocsásd el õt az én atyámnak házához;
Mert van öt testvérem; hogy bizonyságot tegyen nékik, hogy õk is ide, e gyötrelemnek helyére ne jussanak.
Monda néki Ábrahám: Van Mózesök és prófétáik; hallgassák  azokat.
Ama pedig monda: Nem úgy, atyám Ábrahám; hanem ha a halottak közül megy valaki hozzájok, megtérnek!
Õ pedig monda néki: Ha Mózesre és a prófétákra nem hallgatnak, az sem gyõzi meg õket, ha valaki a halottak közül feltámad.
