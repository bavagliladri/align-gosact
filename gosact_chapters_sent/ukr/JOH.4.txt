Як же взнав Господь, що прочули Фарисеї, що Ісус більш учеників єднає і хрестить, нїж Йоан, (хоч Ісус сам не хрестив, а ученики Його;) то покинув Юдею, та й пійшов знов у Галилею.
Треба ж було Йому проходити через Самарию.
Приходить оце в город Самарянський, названий Сихар, поблизу хутора, що дав Яков ИосиФу, синові своєму.
Була ж там криниця Яковова.
Оце ж Ісус, утомившись у дорозї, сидїв так на криниці; було ж коло шестої години.
Приходить жінка з Самариї начерпати води.
Рече їй Ісус: Дай менї пити.
Ученики бо Його пійшли в город, щоб купити ті.
Каже ж Йому жінка Самарянка:
Як се Ти, Жидовин бувши, пити просиш від мене, жінки Самарянки?
Бо Жиди не сходять ся з Самарянами.
Озвавсь Ісус і рече їй:
Коли б знала дар Божий і хто се говорить тобі:
Дай менї пити, ти просила б Його, й дав би тобі води живої.
Каже Йому жінка: Добродїю, і черпака не маєш, і колодязь глибокий; звідкіля ж маєш воду живу?
Хиба Ти більший єси отця нашого Якова, що дав нам сей колодязь? і він сам з него пив, і сини його, й скот його.
Озвавсь Ісус і рече їй:
Всякий, хто пє воду сю забажає знов; хто ж напєть ся води, що я дам йому, не забажає до віку; а вода, що дам йому, буде в йому жерелом водії, що тече в житте вічне.
Каже до Него жінка: Добродїю, дай менї сієї води, щоб не жаждувала, анї ходила сюди черпати.
Рече їй Ісус:
Іди поклич чоловічка твого, та й приходь сюди.
Озвалась жінка і каже:
Не маю чоловіка.
Рече їй Ісус:
Добре сказала єси, що чоловіка не маєш; пять бо чоловіків мала, та й тепер которого маєш, не чоловік тобі; у сьому правду сказала єси.
Каже Йому жінка: Добродїю, бачу, що пророк єеи Ти.
Батьки наші на сїй горі покланялись; а ви кажете, що в Єрусалимі місце, де треба покланяти ся.
Рече їй Ісус: Жінко, вір менї, що прийде час, коли нї на горі сїй, анї в Єрусалимі покланяти метесь ви Отцеві.
Ви кланяєтесь, а чому - не знаєте; ми кланяємось, і чому - знаємо, бо спасенне від Жидів.
Та прийде час, і вже єсть, що правдиві поклонники поклонять ся Отцеві духом і правдою; Отець бо таких шукає покланяючих ся Йому.
Дух - Бог, і хто покланяєть ся Йому, духом і правдою мусить покланятись.
Каже Йому жінка: Знаю, що Месия прийде (званий Христос).
Як прийде Він, звістить нам усе.
Рече їй Ісус: Се я, що глаголю тобі.
І прийшли на се ученики Його, й дивувались, що Він із жінкою розмовляв; та нїхто не сказав:
Чого тобі треба? або:
Про що розмовляєш із нею?
Покинула тодї відро своє жінка, й пійшла в город, і каже людям:
Ійдїть подивіть ся на чоловіка, котрий сказав менї все, що я зробила; чи се не Христос?
Вийшли ж з города, й прийшли до Него.
Тим часом просили Його ученики: Рави, їж.
Він же рече їм:
Я маю їжу їсти, котрої ви не знаєте.
Казали ж ученики один до одного:
Хиба хто приніс Йому їсти?
Рече їм Ісус:
Моя їжа, щоб чинити волю Пославшого мене, й скінчити Його діло.
Хиба ви не кажете:
Що ще чотирі місяці, та й жнива прийдуть?
Ось глаголю вам:
Здійміть очі ваші, та погляньте на ниви, що вже пополовіли на жнива.
І приймає жнець плату, й збирає овощ у житте вічне, щоб і хто сїє радував ся, і хто жне.
Бо у сьому слово правдиве: що инший, хто сіє, а инший, хто жне.
Я післав вас жати, коло чого ви не працювали; инші люде працювали, а ви на працю їх увійшли.
З города ж того багато увірувало в Него Самарян через слово жінки, сьвідкуючої:
Що сказав мені все, що зробила.
Як же прийшли до Него Самаряне, просили Його зістатись у них; і зіставсь там два днї.
І багато більше увірувало за слово Його.
А тій жінці казали:
Що вже не задля твого оповідання віруємо; самі бо чули, й знаємо, що се справді Спас сьвіту Христос.
Через два ж днї вийшов звідтіля та прийшов у Галилею.
Сам бо Ісус сьвідкував, що пророк у своїй отчинї чести не має.
Як же прийшов у Галилею, прийняли Його Галилейцї, бачивши все, що зробив у Єрусалимі на сьвята: бо й вони ходили на сьвята.
Прийшов же Ісус ізнов у Кану Галилейську, де зробив воду вином.
І був один царський, котрого син нездужав у Капернаумі.
Сей, почувши, що Ісус прибув із Юдеї в Галилею, прийшов до Него, й благав Його, щоб пійшов та оздоровив сина його, бо мав умерти.
Рече ж Ісус до него:
Коли ознак та див не побачите, не увіруєте.
Каже до Него царський: Господи, йди перш, ніж умре дитина моя.
Рече йому Ісус: Іди, син твій живий.
І увірував чоловік слову, що промовив йому Ісус, і пійшов.
Вже ж він ішов, зустріли його слуги його й звістили, кажучи:
Що хлопчик твій живий.
Спитав же в них про годину, коли полегшало йому.
І кажуть йому:
Що вчора семої години покинула його горячка.
Зрозумів же батько, що тієї самої години, котрої сказав йому Ісус:
Що син твій живий; і увірував сам і ввесь дім його.
Се знов другу ознаку зробив Ісус, прийшовши з Юдеї в Галилею.
