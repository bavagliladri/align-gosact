Були ж у церкві, що була в Антиохиї, деякі пророки та вчителі: Варнава та Симеон, званий Нигером, та Лукий Киринейський, та Манаіл, зрощений з Іродом четверовластником, та Савло.
Як же служили Господеві та постили, рече Дух сьвятий: Відлучіть мені Варнаву та Савла на діло, до котрого покликав я їх.
Тоді вони, попостивши та помолившись і положивши руки на них, відпустили їх.
Вони ж, послані від Духа сьвятого, прийшли у Селевкию, а звідтіля відплили в Кипр.
І, бувши в Саламинї, проповідували слово Боже по школах Жидівських , мали ж і Йоана за слугу.
Пройшовши ж остров аж до Пафи, знайшли одного чарівника, Жидівського лжепророка, на ймя Вар-Ісуса, котрий був у старости Сергія Павла, чоловіка розумного.
Сей, покликавши Варнаву та Савла, бажав слухати слово Боже.
Противив ся ж їм Єлима чарівник (так бо перекладаєть ся імя його), шукаючи одвернути старосту од віри.
Савло ж, - (він же) й Павел, сповнившись сьвятим Духом, і подивившись на него, сказав:
Ой ти, повний усякого підступу і всякого зла, сину дияволів, вороже всякої правди! чи (нїколи) не перестанеш розвертати праві дороги Господні?
Оце ж рука Господня на тебе, й будеш слїпий, і не бачити меш сонця до часу.
І зараз обняв його туман і темрява й слоняючись (мацяючи) шукав, хто б його провів за руку.
Тодї видївши староста, що сталось, увірував, дивуючись наукою Господньою.
Пустивши ся ж із Пафи ті, що круг Павла, прийшли в Пергию Панфилську; Йоан же, відлучившись від них, вернувсь у Єрусалим.
Вони ж, перейшовши з Пергиї, прибули в Антиохию Писидийську, і ввійшовши в школу субітнього дня, посідали.
Як же прочитано з закону та пророків, післала старшина шкільна до них, говорячи:
Мужі брати, коли маєте слово утїшення до людей, то промовте.
Вставши ж Павел і повівши рукою, рече: Мужі Ізраїлські і богобоязливі, слухайте:
Бог народу Ізраїлського вибрав отців наших, і підняв угору народ, як був він захожим у землї Єгипецькій, і рамям високим вивів їх з неї.
І до сорока літ годував їх у пустині.
А зруйнувавши, сїм народів у землї Канаанській, попаював їм землю їх.
А після сього лїт з чотириста й пятьдесять давав (їм) суддів до Самуїла пророка.
А потім забажали вони царя, і дав їм Бог Саула, сина Кисового, чоловіка з роду Веняминового, на сорок лїт.
А відсунувши його, підняв їм Давида за царя, котрому сьвідкуючи, рече: Знайшов я Давида сина Єссеєвого, чоловіка по серцю моєму, котрий вчинить усю волю мою.
Із його ж насіння підняв Бог по обітуванню Ізраїлеві Спаситедя Ісуса, перед котрого приходом проповідував Йоан хрещеннє покаяння всьому народові Ізраїлевому.
Сповнивши ж Йоан путь свій, рече:
Хто я, думаєте ви?
Се не я.
А ось іде за мною, котрому я недостоєн обувє ніг розвязати.
Мужі брати, синове роду Авраамового, і всі богобоязливі між вами, вам слово спасення сього послано.
Ті бо, що жили в Єрусалимі, і князї їх, не зрозумівши сього і голосів пророчих, читаних що - суботи, сповнили їх, осудивши Його, і, не знайшовши нїякої вини смерти, просили Пилата убити Його.
Як же скінчилось усе, що пре Него писано, знявши з дерева, положили у гробі; Бог же воскресив Його з мертвих, Многі днї являв ся Він тим, що поприходили з Ним з Галилеї в Єрусалим; вони сьвідки Його перед людьми.
А ми вам благовіствуємо обітуваннє, дане отцям, що його Бог сповнив нам, дітям їх, піднявши Ісуса, як і в другій псальмі написано:
Син мій єси Ти; я сьогодні родив Тебе.
А що воскресив Його з мертвих, так, що більш не вернеть ся на зотлїннє, то так глаголав: дам вам сьвятий Давидів завіт.
Тим і в иншій (псальмі) глаголе:
Не даси Сьвятому твоєму видїти зотлїння.
Давид бо, послуживши своєму родові, Божою волею уснув, і положено його до батьків його, і ввидїв зотлїнне; Той же, що Його Бог підняв, не видїв зотлїння.
Відоме ж нехай буде вам, мужі к брати, що через Него вам прощенне гріхів проповідуєть ся; і від чого не могли ви у законі :, Мойсейовім справдити ся, у Тому всякий віруючий оправдуєть ся.
Гледїть же, щоб не прийшло на вас те, що сказано в пророків:
Дивіть ся, гордівники, та дивуйтесь, та й пощезайте, бо дїло роблю я в днї ваші, діло, котрому не увірили б, коли б хто розказував вам.
Як же виходили вони з школи, просили їх погане, щоб і другої суботи говорили слова сї.
Як же розійшлась школа, тоді многі з Жидів і побожних нововірцїв ішли слїдом за Павлом та Варнавою, котрі, розмовляючи з ними, напоминали їх, щоб пробували в благодатї Божій.
А другої суботи мало не ввесь город зібрав ся слухати слово Боже.
Видївши ж Жиди народ, сповнились завистю, і перечили речам Павла та хулили.
Озвавшись Павел та Варнава, сказали сьміливо:
До вас треба було перше промовити слово Боже; коли ж відкинули ви його і вважаєте себе за недостойних життя вічнього, то ось обертаємось до поган.
Так бо заповів нам Господь:
Я поставив тебе сьвітлом поганам, щоб був ти на спасенне до краю землї.
Слухаючи ж погане, зраділи, і прославляли слово Господнє, і увірували, скільки було їх призначено до вічнього життя.
Розносило ся ж слово Боже по всій тій сторонї.
Жиди ж наустили побожних та І поважних жінок і перших у городі, і підняли гоненне на Павла та Варнаву, та й вигнали їх із гряниць своїх.
Вони ж обтрусивши порох од ніг своїх на них, пійшли в Іконию.
Ученики ж сповнились радощами та сьвятим Духом.
