У тї ж дні, як намножилось учеників, було наріканнє Єленян на Євреїв, що у щоденному служенню не дбають про вдовиць їх.
Прикликавши ж дванайцять (апостоли) громаду учеників, рекли:
Не лвчнть нам, покинувши слово Боже, служити при столах.
Вигледїть же, брати, сїм мужів із вас доброї слави, повних Духа сьвятого та мудрости, котрих поставимо на сю потріб.
Ми ж у молитві і в служенню слова пробувати мем.
І вподобалось слово всїй громаді; і вибрали СтеФана, чоловіка, повного віри і Духа сьвятого, та Филипа, та Прохора, та Никанора, та Тимона, та Пармена, та Миколая, нововірця з Антиохиї, котрих поставили перед апостолами, і помолившись положили вони руки на них.
І росло слово Боже, і намножувалось число учеників у Єрусалимі вельми, й велике множество сьвящеників покорилось вірі.
Стефан же, повний віри й сили, робив чудеса і ознаки великі між народом.
Устали ж деякі з школи, званої Либертинців, та Киринейцїв, та Александрийцїв і тих, що з Киликиї та Азиї, перепитуючись із Стефаном.
І не здолїли встояти проти премудрости й духа, яким глаголав.
Тодї підгустили вони людей, щоб казали, що чули ми його, як він промовляв слова хульні на Мойсея і Бога.
І підбурили народ, і старшину, й письменників, і напавши схопили його, і привели в раду, і поставили кривих сьвідків, що казали:
Сей чоловік не перестає слова хульні говорити проти місця сього сьвятого і проти закону чули бо ми, як він казав, що Ісус Назорей зруйнує місце се й перемінить, звичаї, котрі Мойсей передав нам.
І дивлячись пильно на него всї, що сидїли в радї, видїли лице його якби лице ангела.
