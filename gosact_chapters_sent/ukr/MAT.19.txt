І сталось, як скінчив Ісус цї слова, вийшов він з Галилеї, і прийшов у гряницї Юдейські, за Йорданом.
І йшло слїдом за Ним пребагато народу, й вигоїв їх там.
приступили до Него Фарисеї, спокушуючи Його, й кажучи Йому:
Чи годить ся чоловікові розводитись із, жінкою своєю за всяку вину?
Він же, озвавшись, рече їм:
Хиба ви не читали, що хто втворив у починї, - чоловіком і жінкою втворив їх?
І рече:
Тому чоловік покине батька й матїр та пригорнеть ся до жінки своєї, й будуть у двох тїло одно; так що вже не двоє, а тїло одно.
Оце ж, що Бог злучив, чоловік нехай не розлучуе.
Кажуть вони Йому:
На що ж звелїв Мойсей давати розвідний лист і розводитись із нею?
Рече їм:
Мойсей задля жорстокости сердець ваших дозволив вам розводитись із жінками вашими; у починї ж не було так.
Глаголю ж вам:
Хто розведеть ся з жінкою своєю - хиба за перелюб - та оженить ся з иншою, робить перелюб ; і хто з розвідкою оженить ся робить перелюб.
Кажуть Йому ученики Його: Коли така справа чоловіка з жінкою, то не добре женитись.
Він же рече їм:
Не всї зміщають слово се, а кому дано.
Єсть бо скопцї, що з утроби матерної родились так; і в скопцї, що скопились од людей; і в скопцї, що скопили себе задля царства небесного.
Хто може змістити, нехай містить.
Тодї поприводили до Него дїток, щоб положив руки на них, та помолив ся; ученики ж заказували їм.
Ісус же рече:
Пустїть дїток, не з'упиняйте їх прийти до мене, бо таких царство небесне.
І, положивши руки на них, пійшов звідтіля.
І ось один, приступивши, каже Йому:
Учителю благий, що доброго робити менї, щоб мати життв вічне?
Він же рече до Него:
Чого ти звеш мене благим? нїхто не благий, тільки один.
Бог.
Коли ж бажаєш увійти в життє, держи заповідї.
Каже до Него: Которі?
Ісус же рече: Оцї:
Не вбивай, Не роби перелюбу, Не крадь.
Не сьвідкуй криво; Поважай батька твого й матїр, і:
Люби ближнього твого, як себе самого..
Каже Йому молодець:
Все се хоронив я з малку мого; чого ще не достає менї?
Рече до него Ісус:
Коли хочеш бути звершений, іди продай, що маєш, і дай убогим, а мати меш скарб на небі; і приходь, та й іди слїдом за мною.
Як же почув молодець се слово, одійшов засмутившись; бо мав достатки великі.
Ісус же рече до учеників своїх:
Істино глаголю вам:
Що тяжко багатому ввійти в царство небесне.
Знов же глаголю вам:
Легше верблюдові кріз ушко голки пройти, ніж багатому в царство Боже ввійти.
Почувши ж ученики Його, дивувались вельми, кажучи:
Хто ж зможе спасти ся?
Ісус же, глянувши, рече їм:
У людей се не можливе, у Бога ж все можливе.
Озвавсь тодї Петр і каже до Него:
Ось ми покинули все, та й пїйшди сдїдом за Тобою; що ж буде нам?
Ісус же рече до них:
Істино глаголю вам:
Що ви, пійшовши слїдом за мною, у новонастанню, як сяде Син чоловічий на престолї слави своєї, сядете також на дванайцяти престолах, судячи дванайцять родів Ізраїлевих.
І кожен, хто покинув доми, або братів, або сестер, або батька, або матїр, або жінку, або дїтей, або поля, задля імя мого, в сотеро прийме, й життє вічне осягне.
Тільки ж многі перві будуть останнї, а останні - перві.
