Був же один чоловік у Кесариї, на ймя Корнелий, сотник із роти, званої Італийською, побожний і богобоязливий з усїм домом своїм, подавав він багато милостинї народові, і молив ся всякого часу Богу.
Видів же він у видінні ясно коло девятої години, як ангел Божий ввійшов до него й промовив йому:
Корнелию!
Він же, глянувши на него, злякав ся, і каже: Чого, Господи?
Рече ж йому :
Молитви твої і милостинї твої спогадались перед Богом.
Пішли ж тепер у Йоппию людей та приклич Симона, що прозиваєть ся Петром.
Він гостює в одного Симона кожемяки, що хата його над морем.
Сей скаже тобі, що маєш робити.
Як же пійшов ангел, що глаголав до Корнелия, покликавши він двох слуг своїх, та побожного воїна з тих, що стерегли його, і розказавши їм усе, післав їх у Йоппию.
Назавтра ж, як буди в дорозї і наближались до города, зійшов Петр на кришу помолитись коло шестої години.
Став же голодний і забажав їсти; як же готовили, найшло на него захопленнє, і видить небо відчинене, і що сходить до него посудина якась, наче обрус великий, по чотиром кінцям звязаний і спускаючий ся на землю, в котрому були всякі чотироногі землї, і зьвірі, і повзючі, і птиці небесні.
І роздав ся голос до него:
Устань, Петре, заколи, та й їж.
Петр же каже:
Нї, Господи, ніколи бо не їв я нічого поганого та нечистого.
А голос знов вдруге до него:
Що Бог очистив, ти не погань.
Стало ся ж се тричі; і взято знов посудину на небо.
Як же сумнївав ся в собі Петр, що се за видїннє було, що видів, аж ось два чоловіки, послані від Корнелия, розпитавши про Симонову господу, стали коло воріт, і покликнувши спитали:
Чи тут гостює Симон, на прізвище Петр?
Коли ж думав Петр про видїннє, рече йому Дух:
Ось три чоловіки шукають тебе.
Уставши ж, зійди та йди з ними, не розбираючи; бо я післав їх.
Зійшовши ж Петр до чоловіків, посланих до него від Корнелия, рече:
Ось я, кого шукаєте?
Що за причина, для котрої прийшли?
Вони ж кажуть:
Корнелий сотник, чоловік праведний, і богобоязливий, і доброї слави між усїм народом Жидівським, був наставлений від ангела сьвятого покликати тебе в господу свою і послухати словес від тебе.
Закликавши ж їх, угостив.
Назавтра ж вийшов Петр із ними, і деякі з братів з Йоппиї пійшли з ним.
А другого дня увійшли в Кесарию.
Корнелий же дожидав їх, скликавши родину свою і близьких приятелїв.
Як же стало ся, що ввійшов Петр, зустрівши його Корнелий, упав у ноги та й уклонив ся.
Петр же підвів його, говорячи: Встань; я таки же чоловік.
І, розмовляючи з ним, увійшов, і знаходить многих, що посходились.
І рече до них:
Ви знаєте, що не годить ся чоловікові Жидовинові приставати або приходити до чужоземцїв; та мені Бог показав, щоб нїкого поганином або нечистим чоловіком не звав.
Тим я, не відмовляючись, прийшов покликаний.
Питаю ж оце, для чого покликали мене?
І каже Корнелий; Четвертий день тому, як постив я аж до сієї години, а в девятій годині молив ся в дому моїм; і ось чоловік став передо мною в ясній одежї.
і рече: Корнелию, вислухана твоя молитва, і милостині твої згадано перед Богом.
Пішли ж в Йоппию та поклич Симона, що зветь ся Петром.
Він гостює в господі в Симона кожемяки, над морем.
Він, прийшовши, глаголати ме тобі.
Зараз оце післав я до тебе, і добре зробив єси, прийшовши.
Нинї ж усї ми перед Богом стоїмо, щоб слухати все, що звелено тобі від Бога.
Відкривши ж Петр уста, рече: Поправдї постерегаю, що не на лице дивить ся Бог, а в кожному народі, хто боїть ся Його, і робить правду, приятен Йому.
Слово, що післав синам Ізраїлевим, благовіствуючи впокій через Ісуса Христа(се Господь усіх); ви знаєте слово, що було по всій Юдеї, почавши від Гадилеї після хрещення, що проповідував Йоан, Про Ісуса з Назарета, як помазав Його Бог Духом сьвятим і силою, а котрий ходив, роблячи добро та сцїляючи всіх підневолених дияволом, бо Бог був з Ним.
І ми сьвідки всього, що Він розбив і в землї Жидівській, і в Єрусалимі; котрого убили й повісили на дереві.
Сього, воскресив Бог третього дня, і дав Йому статись явним не всьому народові, а сьвідкам наперед вибраним від Бога, - нам, що їли й пили з Ним по воскресенню Його з мертвих.
І повелїв нам проповідувати народові і сьвідкувати, що Він призначений від Бога суддею живим і мертвим.
Про Сього всї пророки сьвідкують, що всякий, хто вірує в Него, відпущеннє гріхів прийме через імя Його.
Ще, як промовляв Петр слова сї, найшов Дух сьвятий на всіх, хто слухав його.
І здивувались ті, що були від обрізання, котрі прийшли з Петром. що й на поган дар сьвятого Духа вилив ся.
Чули бо їх, що розмовляли мовами і величали Бога.
Тоді озвав ся Петр:
Чи може хто боронити води, щоб оцім охреститись, котрі Духа сьвятого прийняли, як і ми?
І звелів їм охреститись в імя Господнє.
Тоді просили його, щоб пробув у них кілька днів.
