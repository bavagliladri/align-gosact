І ходив Ісус після сього по Галилеї; не хотів бо по Юдеї ходити, що шукали Його Жиди вбити.
Було ж близько Жидівське сьвято кучок.
Казали ж до Него брати Його: Зійди звідсїля, та й іди в Юдею, щоб і ученики Твої виділи діла Твої, що робиш.
Ніхто бо тайно нїчого не робить, шукаючи сам знаним бути.
Коли таке робиш, то покажи себе сьвітові.
Бо й брати Його не вірували в Него.
Рече тодї їм Ісус: Пора моя ще не прийшла; ваша ж пора всякого часу готова.
Не може сьвіт ненавидіти вас, мене ж ненавидить; бо я сьвідкую про него, що діла його лихі.
Ви йдїть на се сьвято; я ще не пійду на те сьвято, бо пора моя ще не сповнилась.
Се сказавши їм, зіставсь у Галилеї.
Як же пійшли брати Його, тодї й Він пійшов на сьвято, не явно, а якби потай.
Жиди ж шукали Його в сьвято, й казали:
Де Він?
І було багато говірки про Него в народі: инші казали, що Він добрий; инші ж казали:
Ні, а зводить народ.
Та ніхто явно не говорив про Него задля страху перед Жидами.
Як же було в половинї сьвята, ввійшов Ісус у церкву, та й навчав.
І дивувались Жиди, кажучи: Як Він писання знає, не вчившись?
Озвав ся до них Ісус і рече:
Моя наука не єсть моя, а Пославшого мене.
Коли хто хоче волю Його чинити, знати ме про науку, чи від Бога вона, чи я від себе глаголи).
Хто від себе говорить, слави своєї шукає; хто ж шукає слави Пославшого Його, Той правдивий, і неправди нема в Йому.
Хиба не Мойсей дав вам закон? а ніхто з вас не чинить закону.
Чого шукаєте мене вбити?
Озвавсь народ і каже:
Біса маєш; хто шукає вбити Тебе?
Відказав Ісус і рече їм:
Одно діло зробив я, і всі дивуєтесь.
Мойсей дав вам обрізаннє (не, що від Мойсея воно, а від батьків); то й у суботу обрізуєте чоловіка.
Коли обрізаннє приймає чоловік у суботу, щоб не був зламаний закон Мойсеїв, чого на мене ремствуєте, що всього чоловіка уздоровив у суботу?
Не судіть по виду, а праведний суд судїть.
Казали тодї деякі з Єрусалимців:
Чи не се Той, що шукають убити Його? ось явно говорить, і нїчого Йому не кажуть.
Чи справді не взнали князі, що Він справді Христос?
Тільки ж ми Його знаємо, звідкіля Він; Христос же, як прийде, ніхто не знати ме, звідкіля Він.
Покликне тодї в церкві Ісус, навчаючи й глаголючи:
І мене знаєте, й знаєте, звідкіля я! а від себе не прийшов я, єсть же правдивий Пославший мене, котрого ви не знаєте.
Я ж знаю Його, бо я від Него; й Той мене післав.
Шукали тодї, щоб схопити Його, та ніхто не зняв на Него руки, бо ще не прийшла година Його.
Многі ж з народу увірували в Него, й казали:
Що, як прийде Христос, чи більші сих ознак робити ме, які Сей зробив?
Почули Фарисеї, що народ поговорював таке про Него, й післали Фарисеї та архиєреї слуги, щоб схопили Його.
Рече їм тодї Ісус:
Ще малий час я з вами, й пійду до Пославшого мене.
Шукати мете мене, та й не знайдете; й де я, ви не зможете прийти.
Казали тодї Жиди між собою: Куди Він хоче йти, що ми не знайдемо Його?
Чи не між розсипаних Геленян хоче йти та навчати Геленян?
Що се за слово, що каже: Шукати мете мене, та й не знайдете?
і:
Де я, ви не можете прийти?
В останній же великий день сьвята став Ісус, та й покликнув, глаголючи:
Коли хто жаждує, нехай прийде до мене, та й пє.
Хто вірує в мене, як рече писаннє, ріки води живої з черева його потечуть.
Се ж глаголав про Духа, що мають прийняти віруючі в Него; ще бо не був (на них)
Дух сьвятий, бо Ісус ще не прославив ся.
Многі ж з народу, почувши се слово, сказали:
Се справді пророк, инші казали:
Чи з Галилеї ж Христу приходити?
Чи не глаголе ж писаннє, що з насіння Давидового й з Витлеєма села, де був Давид, Христос прийде?
Тодї повстало роздїленнє в народі через Него.
Деякі ж з них хотіли схопити Його; тільки ж ніхто не зняв на Него рук.
Прийшли тодї слуги до архиєреїв та Фарисеїв, і казали їм вони:
Чом не привели Його?
Відказали слуги:
Ніколи так не говорив чоловік, як Сей чоловік.
Відказали тодї їм Фарисеї:
Чи й вас не зведено?
Хиба хто з князїв увірував у Него, або з Фарисеїв?
А сей народ, що не знає закону, проклятий.
Каже Никодим до них, котрий приходив у ночі до Него, бувши один з них:
Чи закон наш судить чоловіка, коли не вислухає його перше й не знає, що робить?
Озвались вони й казали йому:
Чи й ти з Галилеї єси?
Пошукай і подивись, що пророк з Галилеї не встає.
пійшов кожен до дому свого.
